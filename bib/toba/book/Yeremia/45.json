{
  "book": "Yeremia",
  "chapter": 45,
  "verses": [
    {
      "verse": 1,
      "text": "I. Lumbalumba dohot bagabaga tu si Baruk 1-5",
      "type": "title"
    },
    {
      "verse": 1,
      "text": "(I.) On do hata naung nilumbahon ni panurirang Jeremia tu si Baruk, anak ni si Neria, uju sinuratna hata on, angka na niaturhon ni si Jeremia tu sada buku, paopattaonhon hinarajahon ni si Joiakim, anak ni si Josia, raja sian Juda ninna do:",
      "type": "content"
    },
    {
      "verse": 2,
      "text": "Songon on do hata ni Jahowa, Debata ni Israel tu ho, ale Baruk.",
      "type": "content"
    },
    {
      "verse": 3,
      "text": "Nimmu do: Soro ni aringki! Tung ditambai Jahowa dope haarsahon tu parniahapanku hian! Pola maheu ahu dibahen hoihoingki, jala hasonangan so dapot ahu.",
      "type": "content"
    },
    {
      "verse": 4,
      "text": "Songon on do dohononmu tu ibana: Songon on do hata ni Jahowa: Ida ma, gari naung hupauli, huloha do muse, jala naung husuan, hubutbut do muse, pola tung sandok tano on!",
      "type": "content"
    },
    {
      "verse": 5,
      "text": "Lam ho ma, tung tama ma angka hatimbulon luluanmu di ho? Unang lulu i! Ai ida ma, ahu sandiri parohon jea tu nasa sibuk, ninna Jahowa, alai lehononku do anggo tu ho hosam bahen tabantaban di saluhut inganan sitopotonmi.",
      "type": "content"
    }
  ]
}