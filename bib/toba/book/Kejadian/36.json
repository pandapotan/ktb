{
  "book": "Kejadian",
  "chapter": 36,
  "verses": [
    {
      "verse": 1,
      "text": "I. Angka jolma dohot pinompar ni si Esau. Parsiranganna sian si Jakkob, laho maringan di si Seir. Angka raja pinomparna i 1-19. II. Partuturan ni si Seir 20-30. III. Angka raja dohot induk ni Edom 31-43.",
      "type": "title"
    },
    {
      "verse": 1,
      "text": "(I.) On ma angka pinompar ni si Esau, i ma si Edom.",
      "type": "content"
    },
    {
      "verse": 2,
      "text": "Dibuat si Esau ma angka jolmana sian boru Kanaan: Si Ada, boru ni si Elon, marga Het dohot si Aholibama, boru ni si Ana, pahompu ni si Zibeon, marga Hevi.",
      "type": "content"
    },
    {
      "verse": 3,
      "text": "Dohot si Basemat, boru ni si Ismael, iboto ni si Nabaiot.",
      "type": "content"
    },
    {
      "verse": 4,
      "text": "Dung i ditubuhon si Ada ma di si Esau si Elipas, ia si Basemat manubuhon si Reguel.",
      "type": "content"
    },
    {
      "verse": 5,
      "text": "Ditubuhon si Aholibama ma si Jehus, si Jalam dohot si Kora. I ma anak ni si Esau, angka na tubu di ibana di tano Kanaan.",
      "type": "content"
    },
    {
      "verse": 6,
      "text": "Dung i diboan si Esau ma angka jolmana, angka anakna dohot angka boruna dohot sude isi ni bagasna i ro di sude ugasanna dohot pinahanna dohot sinamotna, angka na sinamotsamotna i di tano Kanaan, gabe bungkas ibana tu sada tano paholangkon sian si Jakkob anggina i.",
      "type": "content"
    },
    {
      "verse": 7,
      "text": "Ai magodangku do sinamotnasida i, ianggo tung tampak nasida maringan, jala ndang tarparmudu tano paisolatanna i nasida, dibahen hinadeak ni pinahannasida.",
      "type": "content"
    },
    {
      "verse": 8,
      "text": "Jadi maringan di dolok Seir ia si Esau, i ma si Edom.",
      "type": "content"
    },
    {
      "verse": 9,
      "text": "On ma angka pinompar ni si Esau, ompu ni halak Edom di dolok Seir.",
      "type": "content"
    },
    {
      "verse": 10,
      "text": "On ma goar ni angka anak ni si Esau: Elipas, anak ni si Ada, jolma ni si Esau; Reguel, anak ni si Basemat, jolma ni si Esau.",
      "type": "content"
    },
    {
      "verse": 11,
      "text": "Ia angka anak ni si Elipas, on ma: Teman, Omar, Zepo, Gatam dohot si Kenas.",
      "type": "content"
    },
    {
      "verse": 12,
      "text": "Dohot do si Timna diparjolma si Elipas, anak ni si Esau i, gabe ditubuhon ma si Amalek di si Elipas. I ma angka anak ni si Ada, jolma ni si Esau.",
      "type": "content"
    },
    {
      "verse": 13,
      "text": "Alai angka anak ni si Reguel on do: Si Nahat, si Zerah, si Samma dohot si Missa. I ma angka anak ni si Basemat, jolma ni si Esau.",
      "type": "content"
    },
    {
      "verse": 14,
      "text": "Ia angka anak ni si Aholibama, boru ni si Ana, pahompu ni si Zibeon, jolma ni si Esau, angka na tinubuhonna di si Esau: Si Jehus, si Jalam dohot si Kora.",
      "type": "content"
    },
    {
      "verse": 15,
      "text": "On do angka induk sian angka anak ni si Esau. Sian angka anak ni si Elipas, buhabaju ni si Esau: Induk Teman, induk Omar, induk Zepo, induk Kenas.",
      "type": "content"
    },
    {
      "verse": 16,
      "text": "Induk Kora, induk Gatam, induk Amalek. I ma angka induk sian si Elipas di tano Edom, i ma angka anak ni si Ada.",
      "type": "content"
    },
    {
      "verse": 17,
      "text": "Jala on ma angka anak ni si Reguel, anak ni si Esau: Induk Nahat, induk Zerah, induk Samma, induk Missa. I ma angka induk sian si Reguel di tano Edom. I ma angka anak ni si Basemat, jolma ni si Esau.",
      "type": "content"
    },
    {
      "verse": 18,
      "text": "On ma angka anak ni si Aholibama, jolma ni si Esau: induk Jehus, induk Jalam, induk Kora. I ma angka induk sian Aholibama, boru ni si Ana, jolma ni si Esau i.",
      "type": "content"
    },
    {
      "verse": 19,
      "text": "I ma angka anak ni si Esau, jala i ma angka induknasida. Ibana ma Edom i.",
      "type": "content"
    },
    {
      "verse": 20,
      "text": "(II.) On ma angka anak ni si Seir, marga Hori, angka isi ni tano i hian: Si Lotan, si Sobal, si Zibeon, si Ana.",
      "type": "content"
    },
    {
      "verse": 21,
      "text": "Si Dison, si Ezer dohot si Disan. I ma angka induk ni halak Hori, angka anak ni si Seir ni tano Edom.",
      "type": "content"
    },
    {
      "verse": 22,
      "text": "Alai angka anak ni si Lotan, on do: Si Hori dohot si Heman; ia iboto ni si Lotan si Timna do.",
      "type": "content"
    },
    {
      "verse": 23,
      "text": "Jala on do angka anak ni si Sobal: Alpan, Manahat, Ebal, Sepo dohot si Onam.",
      "type": "content"
    },
    {
      "verse": 24,
      "text": "Ia angka anak ni si Zibeon, on do: Aia dohot Ana. I ma si Ana, na jumpangan angka mual aek rangat di halongonan, di na pinarmahanna i angka halode ni si Zibeon, amana i.",
      "type": "content"
    },
    {
      "verse": 25,
      "text": "Jala on do angka anak ni si Ana: Si Dison dohot si Aholibama, boru ni si Ana.",
      "type": "content"
    },
    {
      "verse": 26,
      "text": "Jala on do angka anak ni si Dison: Hemdan, Esban, Itran dohot Heran.",
      "type": "content"
    },
    {
      "verse": 27,
      "text": "Ia angka anak ni si Ezer on do: Bilhan, Sapan dohot Akan.",
      "type": "content"
    },
    {
      "verse": 28,
      "text": "Ia angka anak ni si Disan, on do: Us dohot Aran.",
      "type": "content"
    },
    {
      "verse": 29,
      "text": "I ma angka induk ni halak Hori: Induk Lotan, induk Sobal, induk Zibeon, induk Ana.",
      "type": "content"
    },
    {
      "verse": 30,
      "text": "Induk Dison, induk Ezer, induk Disan. I ma angka induk ni halak Hori, mangihuthon hainduhonnasida be di tano Seir.",
      "type": "content"
    },
    {
      "verse": 31,
      "text": "(III.) Jala on do angka raja, na mangarajai di tano Edom, tagan so adong dope raja na gumomgom halak Israel:",
      "type": "content"
    },
    {
      "verse": 32,
      "text": "Si Bela, anak ni si Beor gumomgom Edom, ia goar ni hutana Dinhaba.",
      "type": "content"
    },
    {
      "verse": 33,
      "text": "Jadi dung mate si Bela, bangkit raja singkatna si Jobab, anak ni si Zerah sian Bozra.",
      "type": "content"
    },
    {
      "verse": 34,
      "text": "Jadi dung mate si Jobab, bangkit raja singkatna si Husam sian tano ni halak Teman i.",
      "type": "content"
    },
    {
      "verse": 35,
      "text": "Jadi dung mate si Husam soluk ma mangarajai si Hadad, anak ni Bedad, na manaluhon halak Midian di ladang Midian ni halak Moab, ia goar ni hutana Apit.",
      "type": "content"
    },
    {
      "verse": 36,
      "text": "Jadi dung mate si Hadad, soluk ma raja singkatna si Samla sian huta Masreka.",
      "type": "content"
    },
    {
      "verse": 37,
      "text": "Jadi dung mate si Samla, soluk ma raja singkatna si Saul sian Rehobot, na martopihon batang aek i.",
      "type": "content"
    },
    {
      "verse": 38,
      "text": "Jadi dung mate si Saul, soluk ma raja singkatna si Baal-Hanan, anak ni si Akbor.",
      "type": "content"
    },
    {
      "verse": 39,
      "text": "Jadi dung mate si Baal-Hanan, anak ni si Akbor i, soluk ma raja singkatna si Hadad, ia goar ni hutana Pahu, ia goar ni jolmana Mehetabel, boru ni si Matret, tubu ni si Mezahap.",
      "type": "content"
    },
    {
      "verse": 40,
      "text": "Jala on do goar ni angka induk sian si Esau mangihuthon sundutnasida dohot inganannasida dohot goarnasida: induk Timna, induk Alpa, induk Jete.",
      "type": "content"
    },
    {
      "verse": 41,
      "text": "Induk Aholibama, induk Ela, induk Pinon.",
      "type": "content"
    },
    {
      "verse": 42,
      "text": "Induk Kenas, induk Teman, induk Mibzar.",
      "type": "content"
    },
    {
      "verse": 43,
      "text": "Induk Magdiel, induk Iram. I ma angka induk ni halak Edom mangihuthon inganannasida di tano ginomgomnasida i. I ma si Esau ompu ni halak Edom.",
      "type": "content"
    }
  ]
}