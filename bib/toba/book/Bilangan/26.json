{
  "book": "Bilangan",
  "chapter": 26,
  "verses": [
    {
      "verse": 1,
      "text": "I. Pamilangon di halak Israel paduahalihon 1-51. II. Parture ni parbagian di tano Kanaan dohot bilangan ni halak Lepi 52-65",
      "type": "title"
    },
    {
      "verse": 1,
      "text": "(I.) Jadi dung mansohot begu masa i, ro muse hata ni Jahowa tu si Musa dohot si Eleasar, anak ni malim Aron, songon on:",
      "type": "content"
    },
    {
      "verse": 2,
      "text": "Surathon ma bilangan ni sandok luhutan ni halak Israel, olat ni na marumur duapulu taon dohot lobi sian i marompuompu, nasa baoa sialo musu di Israel.",
      "type": "content"
    },
    {
      "verse": 3,
      "text": "Dung i mangkatai ma si Musa dohot malim Eleasar tu nasida di adaran Moab di topi ni Jordan, tondong ni Jeriko, ninna ma:",
      "type": "content"
    },
    {
      "verse": 4,
      "text": "Olat ni na marumur duapulu taon dohot lobi sian i, ingkon bilangan do, songon na tinonahon ni Jahowa tu si Musa dohot tu halak Israel, angka naung ruar sian tano Misir.",
      "type": "content"
    },
    {
      "verse": 5,
      "text": "Si Ruben do anak buhabaju ni Israel; angka anak ni si Ruben i ma: Si Hanok, marharoroan sian ibana halak Hanok i; si Pallu haroroan ni halak Pallu i.",
      "type": "content"
    },
    {
      "verse": 6,
      "text": "Si Hezron haroroan ni halak Hezron i; si Karmi haroroan ni halak Karmi.",
      "type": "content"
    },
    {
      "verse": 7,
      "text": "I ma pinompar ni halak Ruben, jala bilangannasida opatpulu tolu ribu pitu ratus tolupulu halak toropna.",
      "type": "content"
    },
    {
      "verse": 8,
      "text": "Ia anak ni si Pallu, i ma si Eliab.",
      "type": "content"
    },
    {
      "verse": 9,
      "text": "Jala angka anak ni si Eliab, i ma: Si Nemuel, si Datan dohot si Abiram. I ma si Datan dohot si Abiram, angka na tarpio tu huria i, i ma angka na mambingkasi bada dompak si Musa dohot si Aron di tongatonga ni halak na saparbulanan dohot si Kora, uju manjahati nasida dompak Jahowa.",
      "type": "content"
    },
    {
      "verse": 10,
      "text": "Jadi dipangangang tano i babana, laos dibondut nasida rap dohot si Kora di na mate halak sisaparbulanan i, uju suda dipangan api dua ratus limapulu halak toropna laos gabe panjoraannasida.",
      "type": "content"
    },
    {
      "verse": 11,
      "text": "Alai ndang mate anggo angka anak ni si Kora.",
      "type": "content"
    },
    {
      "verse": 12,
      "text": "Angka anak ni si Simeon marompuompu: Si Nemuel haroroan ni halak Nemuel i; si Jamin haroroan ni halak Jamin i; si Jakin haroroan ni halak Jakin i.",
      "type": "content"
    },
    {
      "verse": 13,
      "text": "Si Zerah haroroan ni halak Zerah i; si Saulus haroroan ni halak Saul i.",
      "type": "content"
    },
    {
      "verse": 14,
      "text": "I ma pinompar ni halak Simeon, duapulu dua ribu dua ratus halak toropna.",
      "type": "content"
    },
    {
      "verse": 15,
      "text": "Angka anak ni si Gad marompuompu: Si Zepon haroroan ni halak Zepon i; si Haggi haroroan ni halak Haggi; si Suni haroroan ni halak Suni.",
      "type": "content"
    },
    {
      "verse": 16,
      "text": "Si Osni haroroan ni halak Osni; si Eri haroroan ni halak Eri.",
      "type": "content"
    },
    {
      "verse": 17,
      "text": "Si Arod haroroan ni halak Arodi; si Areli haroroan ni halak Areli.",
      "type": "content"
    },
    {
      "verse": 18,
      "text": "I ma pinompar ni halak Gad, bilangannasida do opatpulu ribu lima ratus halak toropna.",
      "type": "content"
    },
    {
      "verse": 19,
      "text": "Ia angka anak ni si Juda, i ma: Si Er dohot si Onan; alai mate do anggo si Er dohot si Onan di tano Kanaan.",
      "type": "content"
    },
    {
      "verse": 20,
      "text": "Angka anak ni si Juda marompuompu: Si Sela haroroan ni halak Selani; si Peres haroroan ni halak Perisi; si Zerah haroroan ni halak Zerah i.",
      "type": "content"
    },
    {
      "verse": 21,
      "text": "Ia angka anak ni si Peres: Si Hezron haroroan ni halak Hezron i; si Hamul haroroan ni halak Hamul i.",
      "type": "content"
    },
    {
      "verse": 22,
      "text": "I ma pinompar ni halak Juda jala bilangannasida pitupulu onom ribu lima ratus halak toropna.",
      "type": "content"
    },
    {
      "verse": 23,
      "text": "Ia angka anak ni si Isasar marompuompu: Si Tola haroroan ni halak Tolai; si Pua haroroan ni halak Pua.",
      "type": "content"
    },
    {
      "verse": 24,
      "text": "Jahsub haroroan ni halak Jashub i; Simron haroroan ni halak Simron i.",
      "type": "content"
    },
    {
      "verse": 25,
      "text": "I ma pinompar ni halak Isasar jala bilangannasida onompulu opat ribu tolu ratus halak toropna.",
      "type": "content"
    },
    {
      "verse": 26,
      "text": "Ia angka anak ni si Zebulon marompuompu: Si Sered haroroan ni halak Sered i; si Elon haroroan ni halak Elon; si Jahlel haroroan ni halak Jahlel.",
      "type": "content"
    },
    {
      "verse": 27,
      "text": "I ma pinompar ni halak Zebulon jala bilangannasida i onompulu ribu lima ratus halak toropna.",
      "type": "content"
    },
    {
      "verse": 28,
      "text": "Ia angka anak ni si Josep marompuompu: Si Manasse dohot si Epraim.",
      "type": "content"
    },
    {
      "verse": 29,
      "text": "Ia angka anak ni si Manasse: Si Mahir haroroan ni halak Mahir; si Mahir huhut manubuhon si Gilead haroroan ni halak Gilead i.",
      "type": "content"
    },
    {
      "verse": 30,
      "text": "On do angka anak ni si Gilead. Si Ieser haroroan ni halak si Ieser i; Helek haroroan ni halak Helek i.",
      "type": "content"
    },
    {
      "verse": 31,
      "text": "Si Asriel haroroan ni halak Asriel; si Sikem haroroan ni halak Sikem i.",
      "type": "content"
    },
    {
      "verse": 32,
      "text": "Si Semida haroroan ni halak Semida i, si Heper haroroan ni halak Heper i.",
      "type": "content"
    },
    {
      "verse": 33,
      "text": "Alai anggo si Zelapehat, anak ni si Heper ndang tubuan anak holan boru do, angka na margoar: Si Mala, si Noah, si Hoglah, si Milka dohot si Tirza.",
      "type": "content"
    },
    {
      "verse": 34,
      "text": "I ma pinompar ni si Manasse jala bilangannasida i limapulu dua ribu pitu ratus halak toropna.",
      "type": "content"
    },
    {
      "verse": 35,
      "text": "On do angka anak ni si Epraim marompuompu: Si Sutelah, haroroan ni halak Sutelah i; si Beker haroroan ni halak Beker i; si Tahan haroroan ni halak Tahan i.",
      "type": "content"
    },
    {
      "verse": 36,
      "text": "On do angka anak si Sutelah: Si Eran haroroan ni halak Erani.",
      "type": "content"
    },
    {
      "verse": 37,
      "text": "Jala on do pinompar ni halak Epraim jala bilangannasida i tolupulu dua ribu lima ratus halak toropna. I ma angka anak ni si Josep marompuompu.",
      "type": "content"
    },
    {
      "verse": 38,
      "text": "Angka anak ni si Benjamin marompuompu: Si Bela haroroan ni halak Bela; si Asbel haroroan ni halak Asbel; si Ahiram haroroan ni halak Ahiram i.",
      "type": "content"
    },
    {
      "verse": 39,
      "text": "Si Sheshupam haroroan ni halak Sheshupam i; si Hupham haroroan ni halak Hupham i.",
      "type": "content"
    },
    {
      "verse": 40,
      "text": "Ia angka anak ni si Bela: Si Ared dohot si Naaman, haroroan ni halak Ared dohot Naaman i.",
      "type": "content"
    },
    {
      "verse": 41,
      "text": "On do pinompar ni si Benjamin marompuompu jala bilangannasida i opatpulu lima ribu onom ratus halak toropna.",
      "type": "content"
    },
    {
      "verse": 42,
      "text": "On do angka anak ni si Dan marompuompu: Si Suham haroroan ni halak Suham i. I ma angka pinompar ni Dan marompuompu.",
      "type": "content"
    },
    {
      "verse": 43,
      "text": "Jala bilangan ni saluhut halak Suham i onompulu opat ribu opat ratus halak toropna.",
      "type": "content"
    },
    {
      "verse": 44,
      "text": "Ia angka anak ni si Aser marompuompu: Si Innah haroroan ni halak Jimnai; si Isvi haroroan ni halak Isvi i; si Beria haroroan ni halak Beria.",
      "type": "content"
    },
    {
      "verse": 45,
      "text": "Ia angka anak ni si Beria: Si Heber haroroan ni halak Heber i; si Malkiel haroroan ni halak Malkieli.",
      "type": "content"
    },
    {
      "verse": 46,
      "text": "Ia goar ni boru ni si Aser, i ma si Zerah.",
      "type": "content"
    },
    {
      "verse": 47,
      "text": "On do pinompar ni angka anak ni si Aser, jala bilangannasida i limapulu ribu opat ratus halak toropna.",
      "type": "content"
    },
    {
      "verse": 48,
      "text": "Ia angka anak ni si Naptali marompuompu: Si Jahrel haroroan ni halak Jahrel; si Guni haroroan ni halak Guni.",
      "type": "content"
    },
    {
      "verse": 49,
      "text": "Si Jeser haroroan ni halak Jeser i; si Shillem haroroan ni halak Shillem i.",
      "type": "content"
    },
    {
      "verse": 50,
      "text": "I ma pinompar ni si Naptali marompuompu jala bilangannasida i opatpulu lima ribu opat ratus halak toropna.",
      "type": "content"
    },
    {
      "verse": 51,
      "text": "I ma bilangan ni halak Israel sudena onom ratus sada ribu pitu ratus tolupulu halak toropna.",
      "type": "content"
    },
    {
      "verse": 52,
      "text": "(II.) Dung i ro muse hata ni Jahowa tu si Musa songon on.",
      "type": "content"
    },
    {
      "verse": 53,
      "text": "Ingkon tu halak on do bagion tano i bahen partalianna marguru tu bilangan ni goargoar.",
      "type": "content"
    },
    {
      "verse": 54,
      "text": "Molo torop halak bilanganna, ingkon pagandaonmu partalianna, molo otik paotihonmu huhut partalianna; ganup tahe marguru tu bilanganna lehonon partalianna.",
      "type": "content"
    },
    {
      "verse": 55,
      "text": "Alai tahe ingkon marhite sian rujiruji bagion tano i, ingkon marguru tu goargoar ni marga marompu ompu nasida maruli partalian.",
      "type": "content"
    },
    {
      "verse": 56,
      "text": "Ingkon marguru tu rujiruji sagion partalianna be manang na torop bilanganna, manang na otik.",
      "type": "content"
    },
    {
      "verse": 57,
      "text": "Jala on do bilangan ni halak Lepi marompuompu: Si Gerson haroroan ni halak Gerson i; si Kohat haroroan ni halak Kohat i; si Merari haroroan ni halak Merari.",
      "type": "content"
    },
    {
      "verse": 58,
      "text": "Jala on do pinompar ni si Lepi: Pinompar ni halak Libni, pinompar ni halak Hebron i, pinompar ni halak Mahli, pinompar ni halak Musi, pinompar ni halak Kora i. Alai anggo si Kohat manubuhon si Amram.",
      "type": "content"
    },
    {
      "verse": 59,
      "text": "Ia goar ni jolma ni si Amram, i ma si Jokhebed, boru ni si Lepi, na tinubuhon ni si Lepi di Misir. Si Jokhebed muse manubuhon di si Amram: Si Aron, si Musa dohot si Miryam, ibotonasida i.",
      "type": "content"
    },
    {
      "verse": 60,
      "text": "Ia tabu ni si Aron muse: Si Nadab, si Abihu, si Eleasar dohot si Itamar.",
      "type": "content"
    },
    {
      "verse": 61,
      "text": "Alai tibu do mate anggo si Nadab dohot si Abihu, uju na binoannasida i api sileban tu adopan ni Jahowa.",
      "type": "content"
    },
    {
      "verse": 62,
      "text": "Ianggo toropnasida luhutna, duapulu tolu ribu halak sudena baoa, olat ni na marumur sabulan dohot lobi sian i; ndang dohot nasida tarbilang tu tongatonga ni halak Israel, ala so maruli partalian nasida di tongatonga ni halak Israel.",
      "type": "content"
    },
    {
      "verse": 63,
      "text": "On do bilangan ni halak Israel, angka na binilang ni si Musa dohot malim Eleasar di adaran Moab, martopihon Jordan, tondong ni Jeriko.",
      "type": "content"
    },
    {
      "verse": 64,
      "text": "Jala di tongatonga ni saluhutna i ndang adong nanggo sahalak sian angka na binilang ni si Musa dohot malim Aron na jolo, angka na mamilangi halak Israel uju di halongonan Sinai i.",
      "type": "content"
    },
    {
      "verse": 65,
      "text": "Ai nunga dilumbahon Jahowa hian tu nasida: Ingkon mate nasida di halongonan! Jadi ndang adong teba sian nasida nanggo sahalak, nda holan si Kaleb, anak ni si Jepune dohot si Josua, anak ni si Nun.",
      "type": "content"
    }
  ]
}