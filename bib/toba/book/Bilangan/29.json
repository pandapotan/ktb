{
  "book": "Bilangan",
  "chapter": 29,
  "verses": [
    {
      "verse": 1,
      "text": "I. Taringot tu pelean di ari raya parsaruneon 1-6. II. Di ari raya pardengganan 7-11. III. Di ari raya parlapelapean 12-39",
      "type": "title"
    },
    {
      "verse": 1,
      "text": "(I.) Di artia di bulan sipaha pitu ingkon pansangon di hamu sada luhutan na badia, ndang jadi ulahononmuna disi agia aha ulaon ariari, ai ari raya parsaruneon do i di hamu.",
      "type": "content"
    },
    {
      "verse": 2,
      "text": "Ingkon pelehononmuna disi sada anak ni lombu, sada birubiru tunggal, pitu anak ni birubiru na marumur sataon, angka na so martihas bahen pelean situtungon, uap na hushus di Jahowa.",
      "type": "content"
    },
    {
      "verse": 3,
      "text": "Rap dohot itak na lamot na nidogil dohot miak bahen pelean sipanganon: Tolu parpuluan dongan ni anak ni lombu i, dua parpuluan dongan ni birubiru tunggal i.",
      "type": "content"
    },
    {
      "verse": 4,
      "text": "Jala saparpuluan dongan ni ganup birubiru na pitu i.",
      "type": "content"
    },
    {
      "verse": 5,
      "text": "Angkup ni muse hambing tunggal sada bahen pelean pardosaon, mambahen pardengganan di hamu.",
      "type": "content"
    },
    {
      "verse": 6,
      "text": "Di balik ni pelean situtungon di poltak ni bulan rap dohot peleanna sipanganon ro di pelean situtungon na tongtong i rap dohot peleanna sipanganon ro di peleanna siinumon tahe hombar tu uhumna hian, bahen uap na hushus, pelean api tu Jahowa.",
      "type": "content"
    },
    {
      "verse": 7,
      "text": "(II.) Tole di ari sampulu di bulan sipaha pitu i, ingkon pansangon di hamu sada luhutan na badia, ingkon paunduhonmuna rohamuna disi, nanggo sada ulaon, ndang jadi ulahononmuna disi.",
      "type": "content"
    },
    {
      "verse": 8,
      "text": "Ingkon pelehononmuna disi sada anak ni lombu, sada birubiru tunggal, pitu anak ni birubiru na marumur sataon, angka na so martihas bahen pelean situtungon, uap na hushus di Jahowa.",
      "type": "content"
    },
    {
      "verse": 9,
      "text": "Rap dohot itak na lamot na nidogil dohot miak bahen pelean sipanganon: Tolu parpuluan dongan ni lombu i, dua parpuluan dongan ni birubiru tunggal i.",
      "type": "content"
    },
    {
      "verse": 10,
      "text": "Jala saparpuluan dongan ni ganup anak ni birubiru na pitu i.",
      "type": "content"
    },
    {
      "verse": 11,
      "text": "Tole muse sada hambing tunggal bahen pelean pardosaon, di balik ni pelean pardosaon bahen pardengganan ro di pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 12,
      "text": "(III.) Tole muse di ari sampulu lima bulan sipaha pitu i ingkon pansangonmuna di hamu sada luhutan na badia, nanggo sada ulaon ariari ndang jadi ulahononmuna disi, ingkon marari raya di Jahowa hamu pitu ari lelengna.",
      "type": "content"
    },
    {
      "verse": 13,
      "text": "Ingkon pelehononmuna disi sampulu tolu anak ni lombu, dua birubiru tunggal, sampulu opat anak ni birubiru na marumur sataon, angka na so jadi martihas bahen pelean situtungon, sada pelean api, uap na hushus di Jahowa.",
      "type": "content"
    },
    {
      "verse": 14,
      "text": "Rap dohot itak na lamot na nidogil dohot miak bahen pelean sipanganon: Tolu parpuluan di ganup anak ni lombu na sampulu tolu i, dua parpuluan di ganup birubiru tunggal na dua i.",
      "type": "content"
    },
    {
      "verse": 15,
      "text": "Jala saparpuluan di ganup anak ni birubiru na sampulu opat i.",
      "type": "content"
    },
    {
      "verse": 16,
      "text": "Tole muse sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 17,
      "text": "Tole muse di ari paduahon i sampulu dua anak ni lombu, dua birubiru tunggal, sampulu opat anak ni birubiru na marumur sataon, angka na so martihas.",
      "type": "content"
    },
    {
      "verse": 18,
      "text": "Rap dohot peleanna sipanganon dohot peleanna siinumon, dongan ni angka anak ni lombu, angka birubiru tunggal dohot angka anak ni birubiru marguru tu bilanganna be, hombar tu uhumna hian.",
      "type": "content"
    },
    {
      "verse": 19,
      "text": "Tole sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 20,
      "text": "Tole muse di ari patoluhon sampulu sada anak ni lombu, dua birubiru tunggal, sampulu opat anak ni birubiru, angka na so martihas.",
      "type": "content"
    },
    {
      "verse": 21,
      "text": "Rap dohot peleanna sipanganon dohot peleanna siinumon, dongan ni angka lombu, angka hambing tunggal dohot angka anak ni birubiru, marguru tu bilanganna be, hombar tu uhumna hian.",
      "type": "content"
    },
    {
      "verse": 22,
      "text": "Angkup ni muse sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot siinumon.",
      "type": "content"
    },
    {
      "verse": 23,
      "text": "Tole muse di ari paopathon sampulu anak ni lombu, dua birubiru tunggal, sampulu opat anak ni birubiru na marumur sataon, angka na so martihas.",
      "type": "content"
    },
    {
      "verse": 24,
      "text": "Rap dohot peleanna sipanganon dohot peleanna siinumon, dongan ni angka lombu, angka birubiru tunggal dohot angka anak ni birubiru marguru tu bilanganna be, hombar tu uhumna hian.",
      "type": "content"
    },
    {
      "verse": 25,
      "text": "Angkup ni sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 26,
      "text": "Tole muse di ari palimahon sia anak ni lombu, dua birubiru tunggal, sampulu opat anak ni birubiru, angka na so martihas.",
      "type": "content"
    },
    {
      "verse": 27,
      "text": "Rap dohot peleanna sipanganon dohot peleanna siinumon, dongan ni angka anak ni lombu, angka birubiru tunggal dohot angka anak ni birubiru marguru tu bilanganna be, hombar tu uhumna hian.",
      "type": "content"
    },
    {
      "verse": 28,
      "text": "Angkup ni sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 29,
      "text": "Tole muse di ari paonomhon ualu anak ni lombu, dua birubiru tunggal, sampulu opat anak ni birubiru na marumur sataon, angka na so martihas.",
      "type": "content"
    },
    {
      "verse": 30,
      "text": "Rap dohot peleanna sipanganon dohot peleanna siinumon dongan ni angka anak ni lombu, angka birubiru tunggal dohot angka anak ni birubiru, marguru tu bilanganna be, hombar tu uhumna hian.",
      "type": "content"
    },
    {
      "verse": 31,
      "text": "Angkup ni sada hambing tunggal bahen pelean pardosaon di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 32,
      "text": "Tole muse di ari papituhon pitu anak ni lombu, dua birubiru tunggal, sampulu opat anak ni birubiru na marumur sataon, angka na so martihas.",
      "type": "content"
    },
    {
      "verse": 33,
      "text": "Rap dohot peleanna sipanganon dohot peleanna siinumon, dongan ni angka anak ni lombu i, angka birubiru tunggal dohot angka anak ni birubiru, marguru tu bilanganna be, hombar tu uhumna hian.",
      "type": "content"
    },
    {
      "verse": 34,
      "text": "Angkup ni sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 35,
      "text": "Tole muse di ari paualuhon, ingkon disi ma mata ni ari raya i, nanggo sada ulaon ariari, ndang jadi ulahononmuna disi.",
      "type": "content"
    },
    {
      "verse": 36,
      "text": "Alai ingkon pelehononmuna disi sada anak ni lombu, sada birubiru tunggal, pitu anak ni birubiru na marumur sataon, angka na so martihas bahen pelean situtungon, pelean api uap na hushus di Jahowa.",
      "type": "content"
    },
    {
      "verse": 37,
      "text": "Rap dohot peleanna sipanganon dohot peleanna siinumon, dongan ni anak ni lombu i, dongan ni birubiru tunggal i dohot dongan ni angka anak ni birubiru, marguru tu bilanganna be, hombar tu uhumna hian.",
      "type": "content"
    },
    {
      "verse": 38,
      "text": "Angkup ni sada hambing tunggal bahen pelean pardosaon, di balik ni pelean situtungon na tongtong i rap dohot peleanna sipanganon dohot peleanna siinumon.",
      "type": "content"
    },
    {
      "verse": 39,
      "text": "I ma pelean angka sipelehononmuna tu Jahowa di angka ari rayamuna, di balik ni angka bagabagamuna dohot silehonlehonmuna sian lomo ni roha bahen angka pelean situtungon, angka pelean sipanganon, angka pelean siinumon dohot angka pelean hamauliateon di hamu.",
      "type": "content"
    },
    {
      "verse": 40,
      "text": "(30-1) ",
      "type": "content"
    },
    {
      "verse": 41,
      "text": "I. Patik taringot tu pelean bagabaga sian sada baoa 1-3. II. Sian sada boruboru namarbaju dohot sian parompuan naung mardongan saripe 4-9. III. Sian sada parompuan naung mabalu manang naung binolongkon 10-17",
      "type": "title"
    }
  ]
}