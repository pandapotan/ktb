{
  "book": "Bilangan",
  "chapter": 7,
  "verses": [
    {
      "verse": 1,
      "text": "I. Silehonlehon ni angka induk ni Israel bahen pelean pasahathon undungundung i tu Jahowa 1-11. II. Silehonlehon ni ganup induk ni marga ni Israel na sampulu dua i 12-83. III. Bilangan ni silehonlehon luhutna 84-89",
      "type": "title"
    },
    {
      "verse": 1,
      "text": "(I.) Jadi dung jumpang ari hasisidungna naung pinajongjong ni si Musa undungundung i, naung miniahanna dohot naung pinarbadiaanna ro di saluhut ulaulana, sun miniahanna dohot pinarbadiaanna nang langgatan i ro di sandok ulaulana.",
      "type": "content"
    },
    {
      "verse": 2,
      "text": "Jadi diboan angka induk ni Israel, angka ihutan marompuompu, nasida angka induk marmargamarga, angka na manguluhon halak na tarbilangi.",
      "type": "content"
    },
    {
      "verse": 3,
      "text": "Diboan nasida ma tutu angka peleannasida i tu adopan ni Jahowa: Onom hureta marhulambu dohot sampulu dua lombu, duadua induk sada hureta jala salombu be ganup induk, jala diboan nasida do i jumonok tu adopan ni undungundung i.",
      "type": "content"
    },
    {
      "verse": 4,
      "text": "Dung i ro muse hata ni Jahowa tu si Musa songon on:",
      "type": "content"
    },
    {
      "verse": 5,
      "text": "Jalo ma luhutna i sian nasida, asa masuk angka i tu ulaon di undungundung parluhutan i, jala pasahat ma i tu halak Lepi, tu ganup hombar tu ulaonna be.",
      "type": "content"
    },
    {
      "verse": 6,
      "text": "Jadi dijalo si Musa ma angka hureta dohot lombu i jala dipasahat ma i tu halak Lepi.",
      "type": "content"
    },
    {
      "verse": 7,
      "text": "Dua hureta dohot opat lombu dipasahat tu angka anak ni si Gerson, hombar tu ulaonnasida i.",
      "type": "content"
    },
    {
      "verse": 8,
      "text": "Jala opat hureta dohot ualu lombu dipasahat tu angka anak ni si Merari, hombar tu ulaonnasida i, marpandapotan tu si Itamar, anak ni malim Aron.",
      "type": "content"
    },
    {
      "verse": 9,
      "text": "Alai anggo tu angka anak ni si Kohat, ndang agia aha dilehon, ala nasida panahatan ni ulaon di inganan na badia i, ingkon usungonnasida do i di abarana.",
      "type": "content"
    },
    {
      "verse": 10,
      "text": "Jadi laos dipelehon angka induk i ma peleanna be laho pasahathon langgatan i di ari uju pamiahanna, laos diboan angka induk i do peleannasida i jumonok tu adopan ni langgatan i.",
      "type": "content"
    },
    {
      "verse": 11,
      "text": "Dung i ninna Jahowa ma tu si Musa: Ingkon sasahalak induk i di arina be mamboan peleanna laho pasahathon langgatan i.",
      "type": "content"
    },
    {
      "verse": 12,
      "text": "(II.) Jala na mamelehon peleanna di ari parjolo, i ma si Nahason, anak ni si Aminadab, sian marga Juda.",
      "type": "content"
    },
    {
      "verse": 13,
      "text": "Ia peleanna i sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 14,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 15,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 16,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 17,
      "text": "Dua lombu, lima birubiru tunggal, lima hambing tunggal dohot lima anak ni birubiru ma marumur sataon bahen pelean hamauliateon. I ma pelean ni si Nahason, anak ni si Aminadab.",
      "type": "content"
    },
    {
      "verse": 18,
      "text": "Di ari paduahon mamelehon Natanael, anak ni si Zuar, ihutan ni halak Isasar.",
      "type": "content"
    },
    {
      "verse": 19,
      "text": "Pelean pinelehonna i i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 20,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 21,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 22,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 23,
      "text": "Dua lombu, lima birubiru tunggal, lima hambing tunggal dohot lima anak ni birubiru, na marumur sataon bahen pelean hamauliateon. I ma pelean ni si Natanael, anak ni si Zuar.",
      "type": "content"
    },
    {
      "verse": 24,
      "text": "Di ari patoluhon mamboan peleanna ihutan ni halak Zebulon, i ma si Eliab, anak ni si Helon.",
      "type": "content"
    },
    {
      "verse": 25,
      "text": "Pelean binoanna i, i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak, bahen pelean sipanganon.",
      "type": "content"
    },
    {
      "verse": 26,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 27,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 28,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 29,
      "text": "Dua lombu, lima birubiru tunggal, lima hambing tunggal dohot lima anak ni birubiru, na marumur sataon bahen pelean hamauliateon. I ma pelean ni si Eliab, anak ni si Helon.",
      "type": "content"
    },
    {
      "verse": 30,
      "text": "Di ari paopathon mamboan peleanna ihutan ni halak Ruben, i ma si Elizur, anak ni si Sedeur.",
      "type": "content"
    },
    {
      "verse": 31,
      "text": "Pelean binoanna i i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 32,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 33,
      "text": "Sada anak ni lombu, sada birubiru tunggal, sada anak ni birubiru, na marumur sataon bahen pelean situtungon.",
      "type": "content"
    },
    {
      "verse": 34,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 35,
      "text": "Dua lombu, lima birubiru tunggal, lima hambing tunggal dohot lima anak ni birubiru, na marumur sataon bahen pelean hamauliateon. I ma pelean ni si Elizur, anak ni si Sedeur.",
      "type": "content"
    },
    {
      "verse": 36,
      "text": "Di ari palimahon mamboan peleanna ihutan ni halak Simeon, i ma si Selumiel, anak ni si Zurisaddai.",
      "type": "content"
    },
    {
      "verse": 37,
      "text": "Pelean binoanna i i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 38,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 39,
      "text": "Sada anak ni lombu, sada birubiru tunggal, sada anak ni birubiru, na marumur sataon bahen pelean situtungon.",
      "type": "content"
    },
    {
      "verse": 40,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 41,
      "text": "Dua lombu, lima birubiru tunggal, lima hambing tunggal dohot lima anak ni birubiru, na marumur sataon bahen pelean hamauliateon. I ma pelean ni si Selumiel anak ni si Zurisaddai.",
      "type": "content"
    },
    {
      "verse": 42,
      "text": "Di ari paonomhon mamboan peleanna ihutan ni halak Gad, i ma si Eliasap, anak ni si Deuel.",
      "type": "content"
    },
    {
      "verse": 43,
      "text": "Pelean binoanna i i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 44,
      "text": "Sada saoan sian sere, sampulu sekkel dokdokna, gok daupa.",
      "type": "content"
    },
    {
      "verse": 45,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 46,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 47,
      "text": "Dua lombu, lima birubiru tunggal, lima hambing tunggal dohot lima anak ni birubiru na marumur sataon bahen pelean hamauliateon. I ma pelean ni si Eliasap, anak ni si Deuel.",
      "type": "content"
    },
    {
      "verse": 48,
      "text": "Di ari papituhon mamboan peleanna ihutan ni halak Epraim, i ma si Elisama, anak ni si Amihud.",
      "type": "content"
    },
    {
      "verse": 49,
      "text": "Pelean binoanna i i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 50,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 51,
      "text": "Sada anak ni lombu, sada birubiru tunggal, sada anak ni birubiru, na marumur sataon bahen pelean situtungon.",
      "type": "content"
    },
    {
      "verse": 52,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 53,
      "text": "Dua lombu, lima birubiru tunggal, lima hambing tunggal dohot lima anak ni birubiru na marumur sataon bahen pelean hamauliateon. I ma pelean ni si Elisama, anak ni si Amihud.",
      "type": "content"
    },
    {
      "verse": 54,
      "text": "Di ari paualuhon mamboan peleanna ihutan ni halak Manasse, i ma si Gamaliel, anak ni si Pedazur.",
      "type": "content"
    },
    {
      "verse": 55,
      "text": "Pelean binoanna i i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 56,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 57,
      "text": "Sada anak ni lombu, sada birubiru tunggal, sada anak ni birubiru, na marumur sataon bahen pelean situtungon.",
      "type": "content"
    },
    {
      "verse": 58,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 59,
      "text": "Dua lombu, lima birubiru tunggal, lima hambing tunggal dohot lima anak ni birubiru, na marumur sataon bahen pelean hamauliateon. I ma pelean ni si Gamaliel, anak ni si Pedazur.",
      "type": "content"
    },
    {
      "verse": 60,
      "text": "Di ari pasiahon mamboan peleanna ihutan ni halak Benjamin, i ma si Abidan, anak ni si Gidion i.",
      "type": "content"
    },
    {
      "verse": 61,
      "text": "Pelean binoanna i, i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 62,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 63,
      "text": "Sada anak ni lombu, sada birubiru tunggal, sada anak ni birubiru, na marumur sataon bahen pelean situtungon.",
      "type": "content"
    },
    {
      "verse": 64,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 65,
      "text": "Dua lombu, lima birubiru tunggal, lima hambing tunggal dohot lima anak ni birubiru, na marumur sataon bahen pelean hamauliateon. I ma pelean ni si Abidan, anak ni si Gidion i.",
      "type": "content"
    },
    {
      "verse": 66,
      "text": "Di ari pasampuluhon mamboan peleanna ihutan ni halak Dan, i ma si Ahieser, anak ni si Amisaddai.",
      "type": "content"
    },
    {
      "verse": 67,
      "text": "Pelean binoanna i, i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak, bahen pelean sipanganon.",
      "type": "content"
    },
    {
      "verse": 68,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 69,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 70,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 71,
      "text": "Dua lombu, lima birubiru tunggal, lima hambing tunggal dohot lima anak ni birubiru na marumur sataon bahen pelean hamauliateon. I ma pelean ni si Ahieser, anak ni si Amisaddai.",
      "type": "content"
    },
    {
      "verse": 72,
      "text": "Di ari pasampulusadahon mamboan peleanna ihutan ni halak Aser, i ma si Pagiel, anak ni si Okran.",
      "type": "content"
    },
    {
      "verse": 73,
      "text": "Pelean binoanna i, i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 74,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 75,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 76,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 77,
      "text": "Dua lombu, lima birubiru tunggal, lima hambing tunggal dohot lima anak ni birubiru na marumur sataon bahen pelean hamauliateon. I ma pelean ni si Pagiel, anak ni si Okran.",
      "type": "content"
    },
    {
      "verse": 78,
      "text": "Di ari pasampulu duahon mamboan peleanna ihutan ni halak Naptali, i ma si Ahira, anak ni si Enan.",
      "type": "content"
    },
    {
      "verse": 79,
      "text": "Pelean binoanna i, i ma sada saoan perak, saratus tolupulu sekkel dokdokna; sada mangkuk pamispisan sian perak, pitupulu sekkel dokdokna, marguru tu sekkel di inganan na badia i; duansa i gok dohot itak na lamot, na nidogil dohot miak bahen pelean sipanganon.",
      "type": "content"
    },
    {
      "verse": 80,
      "text": "Sada saoan sian sere sampulu sekkel dokdokna, gok daupa.",
      "type": "content"
    },
    {
      "verse": 81,
      "text": "Sada anak ni lombu, sada birubiru tunggal, sada anak ni birubiru na marumur sataon bahen pelean situtungon.",
      "type": "content"
    },
    {
      "verse": 82,
      "text": "Sada hambing tunggal bahen pelean pardosaon.",
      "type": "content"
    },
    {
      "verse": 83,
      "text": "Dua lombu, lima birubiru tunggal, lima hambing tunggal dohot lima anak ni birubiru na marumur sataon bahen pelean hamauliateon. I ma pelean ni si Ahira, anak ni si Enan.",
      "type": "content"
    },
    {
      "verse": 84,
      "text": "(III.) On do pelean laho pasahathon langgatan di ari pamiahionna sian angka ihutan ni Israel sampulu dua saoan perak, sampulu dua mangkuk pamispisan sian perak, sampulu dua saoan sere.",
      "type": "content"
    },
    {
      "verse": 85,
      "text": "Saratus tolupulu sekkel perak dokdok ni saoan i sadasada, jala pitupulu sekkel dokdok ni mangkuk pamispisani sadasada, asa dokdok ni saluhut perak tu angka ulaula i dua ribu opat ratus sekkel marguru tu sekkel di inganan na badia i.",
      "type": "content"
    },
    {
      "verse": 86,
      "text": "Sampulu dua saoan sere, angka na gok daupa, sampulu sekkel dokdokna sadasada, marguru tu sekkel di inganan na badia i, asa dokdok ni saluhut sere tu angka saoan i saratus duapulu sekkel.",
      "type": "content"
    },
    {
      "verse": 87,
      "text": "Saluhut pinahan bahen pelean situtungon, i ma sampulu dua lombu, sampulu dua birubiru tunggal, sampulu dua anak ni birubiru na marumur sataon rap dohot peleanna sipanganon dohot sampulu dua hambing tunggal bahen pelean pardosaon.",
      "type": "content"
    },
    {
      "verse": 88,
      "text": "Ia torop ni angka pinahan bahen pelean hamauliateon, i ma duapulu opat anak ni lombu, onompulu birubiru tunggal, onompulu hambing tunggal, onompulu anak ni birubiru na marumur sataon. I ma angka pelean laho pasahathon langgatan i, dung sidung dimiahi.",
      "type": "content"
    },
    {
      "verse": 89,
      "text": "Dung i di na masuk si Musa tu bagasan undungundung parluhutan i, naeng mangkatai dohot Jahowa, sai tangkas do dibege soara ni Jahowa, na mangkatai dohot ibana sian langkop pardengganan, na di atas ni poti panindangion i di holangholang ni kerubim na dua i, sian i mangkatai Jahowa tu ibana.",
      "type": "content"
    }
  ]
}