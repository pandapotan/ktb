{
  "book": "Bilangan",
  "chapter": 1,
  "verses": [
    {
      "verse": 1,
      "text": "I. Pamilangon di bangso Israel. Angka induk 1-16. II. Halak sialo musu sian marga na sampulu dua i 17-46. III. Pamulikna di halak Lepi 47-54",
      "type": "title"
    },
    {
      "verse": 1,
      "text": "(I.) Dung i ro muse hata ni Jahowa tu si Musa di halongonan Sinai, di bagasan undungundung parluhutan i, di artia bulan sipaha dua, paduataonhon dung ruar nasida sian tano Misir, ninna ma:",
      "type": "content"
    },
    {
      "verse": 2,
      "text": "Surathon ma bilangan ni sandok luhutan ni Israel marmargamarga, marompuompu, marsasahalak nasa baoa tahe.",
      "type": "content"
    },
    {
      "verse": 3,
      "text": "Olat ni na marumur duapulu taon dohot lobi sian i, nasa baoa sialo musu di Israel, ingkon bilangonmuna nasida mangihuthon parduaannasida, ho dohot si Aron.",
      "type": "content"
    },
    {
      "verse": 4,
      "text": "Jala ingkon adong donganmuna sasahalak sian ganup marga, i ma gabe ihutan di nasida na samarga.",
      "type": "content"
    },
    {
      "verse": 5,
      "text": "Jala on do goargoar ni angka baoa na jongjong mandongani hamu: Sian marga Ruben: Si Elizur, anak ni si Sedeur.",
      "type": "content"
    },
    {
      "verse": 6,
      "text": "Sian Simeon: Si Selumiel, anak ni si Zurisaddai.",
      "type": "content"
    },
    {
      "verse": 7,
      "text": "Sian Juda: Si Nahason anak ni si Aminadab.",
      "type": "content"
    },
    {
      "verse": 8,
      "text": "Sian Isasar: Si Netaneel, anak ni si Zuar.",
      "type": "content"
    },
    {
      "verse": 9,
      "text": "Sian Zebulon: Si Eliab, anak ni si Helon.",
      "type": "content"
    },
    {
      "verse": 10,
      "text": "Sian angka anak ni si Josep, sian Epraim: Si Elisama, anak ni si Amihud; sian Manasse: Si Gamaliel, anak ni si Pedazur.",
      "type": "content"
    },
    {
      "verse": 11,
      "text": "Sian Benjamin: Si Abidan, anak ni si Gidion i.",
      "type": "content"
    },
    {
      "verse": 12,
      "text": "Sian Dan: Si Ahieser, anak ni si Amisaddai.",
      "type": "content"
    },
    {
      "verse": 13,
      "text": "Sian Aser: Si Pagiel, anak ni si Okran.",
      "type": "content"
    },
    {
      "verse": 14,
      "text": "Sian Gad: Si Eliasap, anak ni si Deuel.",
      "type": "content"
    },
    {
      "verse": 15,
      "text": "Sian Naptali: Si Ahira, anak ni si Enan.",
      "type": "content"
    },
    {
      "verse": 16,
      "text": "I ma halak angka na tarpio tu parluhutan i, angka induk marmargamarga, dohot marompuompu; angka ihutan marsasaribu halak di Israel do nasida.",
      "type": "content"
    },
    {
      "verse": 17,
      "text": "(II.) Dung i dipapulik si Musa dohot si Aron ma angka baoa i, angka napola ginoar.",
      "type": "content"
    },
    {
      "verse": 18,
      "text": "Laos sandok luhutan i paluhuthon nasida di artia bulan sipaha dua, asa dipasurathon partubuna be marmargamarga dohot marompuompu dohot marsasahalak baoa, olat ni na marumur duapulu taon dohot lobi sian i.",
      "type": "content"
    },
    {
      "verse": 19,
      "text": "Hombar tu na tinonahon ni Jahowa tu si Musa, laos dibilangi ma nasida di halongonan Sinai.",
      "type": "content"
    },
    {
      "verse": 20,
      "text": "Ia bilangan ni pinompar ni si Ruben, anak buhabaju di Israel, mangihuthon partubunasida marmargamarga, marompuompu, marsasahalak pe, nasa baoa na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 21,
      "text": "Angka na tarbilang sian marga Ruben opatpulu onom ribu lima ratus halak toropna.",
      "type": "content"
    },
    {
      "verse": 22,
      "text": "Ia bilangan ni pinompar ni si Simeon, mangihuthon partubunasida marmargamarga, marompuompu, marsasahalak pe, nasa baoa na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 23,
      "text": "Angka na tarbilang sian marga Simeon limapulu sia ribu tolu ratus halak toropna.",
      "type": "content"
    },
    {
      "verse": 24,
      "text": "Ia bilangan ni pinompar ni si Gad, mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 25,
      "text": "Angka na tarbilang sian marga Gad opatpulu lima ribu onom ratus limapulu halak toropna.",
      "type": "content"
    },
    {
      "verse": 26,
      "text": "Ia bilangan ni pinompar ni si Juda mangihuthon partubunasida, marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 27,
      "text": "Angka na tarbilang sian marga Juda pitupulu opat ribu onom ratus halak toropna.",
      "type": "content"
    },
    {
      "verse": 28,
      "text": "Ia bilangan ni pinompar ni si Isasar mangihuthon partubunasida, marmargamarga, marompuompu marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 29,
      "text": "Angka na tarbilang sian marga Isasar limapulu opat ribu opat ratus halak toropna.",
      "type": "content"
    },
    {
      "verse": 30,
      "text": "Ia bilangan ni pinompar ni si Zebulon mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 31,
      "text": "Angka na tarbilang sian marga Zebulon limapulu pitu ribu opat ratus halak toropna.",
      "type": "content"
    },
    {
      "verse": 32,
      "text": "Ia bilangan ni pinompar ni si Josep, i ma sian Epraim mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 33,
      "text": "Angka na tarbilang sian marga Epraim opatpulu ribu lima ratus halak toropna.",
      "type": "content"
    },
    {
      "verse": 34,
      "text": "Ia bilangan ni pinompar ni si Manasse mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 35,
      "text": "Angka na tarbilang sian marga Manasse tolupulu dua ribu dua ratus halak toropna.",
      "type": "content"
    },
    {
      "verse": 36,
      "text": "Ia bilangan ni pinompar ni si Benjamin mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 37,
      "text": "Angka na tarbilang sian marga Benjamin tolupulu lima ribu opat ratus halak toropna.",
      "type": "content"
    },
    {
      "verse": 38,
      "text": "Ia bilangan ni pinompar ni si Dan mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 39,
      "text": "Angka na tarbilang sian marga Dan onompulu dua ribu pitu ratus halak toropna.",
      "type": "content"
    },
    {
      "verse": 40,
      "text": "Ia bilangan ni pinompar ni si Aser mangihuthon partubunasida marmargamarga, marompuompu, marsasahalak pe, na marumur duapulu taon dohot lobi sian i, nasa baoa sialo musu.",
      "type": "content"
    },
    {
      "verse": 41,
      "text": "Angka na tarbilang sian marga Aser opatpulu sada ribu lima ratus halak toropna.",
      "type": "content"
    },
    {
      "verse": 42,
      "text": "Ia bilangan ni pinompar ni si Naptali mangihuthon partubunasida marmargamarga, marompuompu, marsasahalak pe, nasa baoa sialo musu.",
      "type": "content"
    },
    {
      "verse": 43,
      "text": "Angka na tarbilang sian marga Naptali limapulu tolu ribu opat ratus halak toropna.",
      "type": "content"
    },
    {
      "verse": 44,
      "text": "I ma sude jolma na tarbilang, angka na binilang ni si Musa dohot si Aron rap dohot induk ni Israel na sampulu dua halak i, ganup nasida ihutan di nasida na saompu.",
      "type": "content"
    },
    {
      "verse": 45,
      "text": "Asa saluhut angka na tarbilang sian halak Israel marompuompu, olat ni na marumur duapulu taon dohot lobi sian i, nasa baoa sialo musu di Israel.",
      "type": "content"
    },
    {
      "verse": 46,
      "text": "Luhut angka na tarbilangi tahe onom ratus tolu ribu lima ratus limapulu halak toropna.",
      "type": "content"
    },
    {
      "verse": 47,
      "text": "(III.) Alai anggo halak Lepi, nasida na samarga marompuompu, ndang masuk tu bilangannasida.",
      "type": "content"
    },
    {
      "verse": 48,
      "text": "Ai nunga didok Jahowa hian tu si Musa songon on:",
      "type": "content"
    },
    {
      "verse": 49,
      "text": "Holan marga Lepi ndang jadi bilangonmu, jala ndang jadi papunguon toropnasida i di tongatonga ni halak Israel.",
      "type": "content"
    },
    {
      "verse": 50,
      "text": "Ingkon pabangkitonmu tahe halak Lepi patureture joro panindangion i ro di sude ulaulana dohot angka na masuk tusi; ingkon nasida do mangusung undungundung i ro di sude ulaulana, jala nasida marhalado disi, laos marsaro humaliang undungundung i.",
      "type": "content"
    },
    {
      "verse": 51,
      "text": "Ia jumpa borhat undungundung i, ingkon halak Lepi do manduduk; jala ia jumpa mangulon undungundung i, ingkon halak Lepi muse pajongjongkon; tung sura jumonok halak sileban tusi, ingkon marutang hosa ibana.",
      "type": "content"
    },
    {
      "verse": 52,
      "text": "Ingkon marsaro dohot halak Israel, ganup di parsaroanna be, jala ganup mardonokkon partonggolna mangihuthon parduaan ni paranganna.",
      "type": "content"
    },
    {
      "verse": 53,
      "text": "Alai anggo halak Lepi, ingkon marsaro humaliang undungundung panindangion i, asa unang mangonai rimas na marpiarpiar tu luhutan ni halak Israel; dibahen i ingkon radotan ni halak Lepi do siradotan i di undungundung panindangion i.",
      "type": "content"
    },
    {
      "verse": 54,
      "text": "Dung i dibahen halak Israel ma hombar tu saluhut na tinonahon ni Jahowa tu si Musa, laos songon i dibahen nasida.",
      "type": "content"
    }
  ]
}