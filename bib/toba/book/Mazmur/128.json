{
  "book": "Mazmur",
  "chapter": 128,
  "verses": [
    {
      "verse": 1,
      "text": "Pujipujian di tua na masa di jabu ni na daulat marroha 1-6",
      "type": "title"
    },
    {
      "verse": 1,
      "text": "Ende hananangkok. Martua ma ganup na mangkabiari Jahowa, na marparange di angka dalanna i.",
      "type": "content"
    },
    {
      "verse": 2,
      "text": "Sai panganonmu do na niula ni tanganmu, martua ma ho jala sonang.",
      "type": "content"
    },
    {
      "verse": 3,
      "text": "Tudoshon hau anggur na marparbue do ianggo jolmam di bagasan angka bilut ni jabum, tudoshon tunas ni hau jetun do angka anakmu humaliang mejam.",
      "type": "content"
    },
    {
      "verse": 4,
      "text": "Ida ma, sai songon i do tongon dapotan pasupasu baoa, na mangkabiari Jahowa.",
      "type": "content"
    },
    {
      "verse": 5,
      "text": "Sai pasupasuon ni Jahowa ma ho sian Sion, asa paidaidaonmu hinadenggan ni Jerusalem ganup ari saleleng ho mangolu.",
      "type": "content"
    },
    {
      "verse": 6,
      "text": "Jala ingkon idaonmu do angka pahompum tubu ni anakmu. Hasonangan ma songgop tu Israel.",
      "type": "content"
    }
  ]
}