{
  "book": "Mazmur",
  "chapter": 149,
  "verses": [
    {
      "verse": 1,
      "text": "Ende pujipujian ni huria ni Jahowa na monang i 1-9",
      "type": "title"
    },
    {
      "verse": 1,
      "text": "Halleluya. Endehon hamu ma di Jahowa sada ende na imbaru, pujipujianna di bagasan luhutan ni angka na niasian!",
      "type": "content"
    },
    {
      "verse": 2,
      "text": "Marlas ni roha ma Israel mida Sitompa ibana, marolopolop ma angka anak ni Sion mida rajanasida i!",
      "type": "content"
    },
    {
      "verse": 3,
      "text": "Ingkon pujionnasida ma goarna marhaliang arbap, mardongan sordam dohot sarune pujionnasida Ibana!",
      "type": "content"
    },
    {
      "verse": 4,
      "text": "Ai lomo do roha ni Jahowa mida bangsona, dipahei do angka na dangol marhitehite hatuaon.",
      "type": "content"
    },
    {
      "verse": 5,
      "text": "Marolopolop ma sogot angka na niasian di bagasan hamuliaon, mariaia ma nasida di atas podomannasida i.",
      "type": "content"
    },
    {
      "verse": 6,
      "text": "Angka ende hatimbulon ni Debata do di bagasan aruarunasida, jala podang sidua baba do di tangannasida.",
      "type": "content"
    },
    {
      "verse": 7,
      "text": "Laho patupahon partubolon tu angka parbegu, angka paminsangon tu angka bangso.",
      "type": "content"
    },
    {
      "verse": 8,
      "text": "Laho tarihot angka rajanasida dohot rante, jala angka na sangap sian nasida dohot angka bostang bosi.",
      "type": "content"
    },
    {
      "verse": 9,
      "text": "Asa pasonggophon tu nasida uhum na tarsurat i. Hamuliaon ma i di sude angka na niasianna. Halleluya!",
      "type": "content"
    }
  ]
}