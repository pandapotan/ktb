{
  "book": "Mazmur",
  "chapter": 24,
  "verses": [
    {
      "verse": 1,
      "text": "Ende di habobongot ni poti parpadanan on tu Sion. I. Bangso ni Jahowa 1-6. II. Raja ni hamuliaon 7-10.",
      "type": "title"
    },
    {
      "verse": 1,
      "text": "Ende sian si Daud. (I.) Gok di Jahowa do tano on ro di isina, portibi on dohot pangisina.",
      "type": "content"
    },
    {
      "verse": 2,
      "text": "Ai Ibana do paojakkonsa di atas ni angka laut, jala dipahot di atas ni angka batang aek.",
      "type": "content"
    },
    {
      "verse": 3,
      "text": "Ise do na jadi nangkok tu dolok ni Jahowa? Jala ise do na hum jongjong sogot di hajongjongan ni habadiaonna i?",
      "type": "content"
    },
    {
      "verse": 4,
      "text": "Halak partangan na lidang dohot na ias roha, parroha na so paihuthon na so hasea, jala na so olo margana laho mangansi.",
      "type": "content"
    },
    {
      "verse": 5,
      "text": "I ma halak na maruli pasupasu sian Jahowa, dohot hatigoran sian Debata ni hatuaonna i.",
      "type": "content"
    },
    {
      "verse": 6,
      "text": "I ma sundut ni angka na usouso di Ibana, angka na mangalului bohim, Jakkob. Sela.",
      "type": "content"
    },
    {
      "verse": 7,
      "text": "(II.) Patuginjang ma tohangmuna, hamu ale angka harbangan, patuginjang ma hamu, ale angka pintu sian na robi, asa bongot Raja ni hamuliaon!",
      "type": "content"
    },
    {
      "verse": 8,
      "text": "Ise ulaning Raja ni hamuliaon i? I ma Jahowa, na gogo jala Ulubalang, Jahowa Ulubalang di hamusuon.",
      "type": "content"
    },
    {
      "verse": 9,
      "text": "Patuginjang ma tohangmuna, hamu ale angka harbangan, jala patuginjang ma hamu, ale angka pintu sian na robi, asa bongot Raja ni hamuliaon i!",
      "type": "content"
    },
    {
      "verse": 10,
      "text": "Ise ulaning Ibana, Raja ni hamuliaon i? I ma Jahowa Zebaot, Ibana do Raja ni hamuliaon i. Sela.",
      "type": "content"
    }
  ]
}