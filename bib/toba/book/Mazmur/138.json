{
  "book": "Mazmur",
  "chapter": 138,
  "verses": [
    {
      "verse": 1,
      "text": "Ende pujipujian tu Jahowa, na tumangihon tangiang 1-8",
      "type": "title"
    },
    {
      "verse": 1,
      "text": "Ende sian si Daud. Mandok mauliate ma ahu tu Ho sian nasa rohangku, di jolo ni angka Debata paluonku parhinaloan umpuji Ho.",
      "type": "content"
    },
    {
      "verse": 2,
      "text": "Marsomba ma ahu mandompakkon jorom na badia i, jala pujionku ma goarmi ala ni asi ni roham dohot ala ni hasintonganmi, ai nunga dipabalga Ho bagabagam, tumindi nasa goarmu.",
      "type": "content"
    },
    {
      "verse": 3,
      "text": "Dialusi Ho do ahu di ari pangalualuanki, nunga dipapir Ho tondingku, gabe margogo rohangki.",
      "type": "content"
    },
    {
      "verse": 4,
      "text": "Sai mandok mauliate tu Ho do, ale Jahowa, sude angka raja ni tano on sogot ia dung dibege nasida angka bagabaga ni pamanganmu.",
      "type": "content"
    },
    {
      "verse": 5,
      "text": "Jala marende do nasida sogot mida angka dalan ni Jahowa, ai timbul do hamuliaon ni Jahowa.",
      "type": "content"
    },
    {
      "verse": 6,
      "text": "Ai timbul do tongon Jahowa, jala ditatap do na serep roha i, jala ditanda do sian na dao na ginjang roha i.",
      "type": "content"
    },
    {
      "verse": 7,
      "text": "Molo mardalandalan ahu di parsitongaan ni hagogotan, dipangolu Ho do ahu, diondingkon Ho do tanganmu dompak muruk ni angka musungku, jala ditumpahi siamunmi do ahu.",
      "type": "content"
    },
    {
      "verse": 8,
      "text": "Sai paujungon ni Jahowa do mangondihon ahu, ale Jahowa ro di salelenglelengna do asi ni roham, unang tadingkon jadijadian ni tanganmu.",
      "type": "content"
    }
  ]
}