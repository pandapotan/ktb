{
  "book": "Mazmur",
  "chapter": 11,
  "verses": [
    {
      "verse": 1,
      "text": "I. Nalom ni roha ni si Daud mangkulingi angka musuna 1-3. II. Pos ni rohana mangasahon hatigoran dohot denggan basa ni Debata 4-7",
      "type": "title"
    },
    {
      "verse": 1,
      "text": "(I.) Ende sian si Daud. Marhaposan tu Jahowa do ahu, boasa ma tung dohononmuna mandok tondingku: \"Maporus hian ma tu dolokmuna, ale pidong, na meat di handang.\"",
      "type": "content"
    },
    {
      "verse": 2,
      "text": "Ai ida ma, nunga pola disintak angka parjahat sior i, nunga pola diampehon nasida sumbiana tu ihotihot i, laho maniorhon di na holom tu angka na tigor marroha.",
      "type": "content"
    },
    {
      "verse": 3,
      "text": "Ai ia dung sanga marompas angka tiang ojahan, hahuaon ni partigor i be?",
      "type": "content"
    },
    {
      "verse": 4,
      "text": "(II.) Di bagasan bagasna na badia i pe Jahowa, jala banua ginjang habangsana, sai mangaranapi do matana, sai didodoi imbulu ni matana do jolma manisia.",
      "type": "content"
    },
    {
      "verse": 5,
      "text": "Ditanda Jahowa do na tigor roha i, alai dihosom rohana do parjahat i dohot na mangkaholongi hajahaton.",
      "type": "content"
    },
    {
      "verse": 6,
      "text": "Udanudanhononna do tu angka parjahat i porhas, api, barerang dohot alogo, na mohop do jambar siinumonnasida.",
      "type": "content"
    },
    {
      "verse": 7,
      "text": "Ai na tigor do Jahowa, jala dihaholongi do angka hatigoran, idaon ni na tigor roha i ma sogot bohina.",
      "type": "content"
    }
  ]
}