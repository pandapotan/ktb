{
  "book": "Mazmur",
  "chapter": 133,
  "verses": [
    {
      "verse": 1,
      "text": "Pujipujian di hasadaon dohot haholongon sama dongan 1-3",
      "type": "title"
    },
    {
      "verse": 1,
      "text": "Ende hananangkok sian si Daud. Ida ma, dengganna i dohot sonangnai, molo tung pungu sahundulan angka na marhahamaranggi!",
      "type": "content"
    },
    {
      "verse": 2,
      "text": "Songon miak na hushus di ulu pola mabaor tu mise, tu mise ni si Aron, pola mabaor sahat tu rambu ni angka ulosna.",
      "type": "content"
    },
    {
      "verse": 3,
      "text": "Songon nambur ni Hermon, na mabaor tu angka dolok Sion, ai disi do diparbaga Jahowa pasupasu, hangoluan sahat ro di salelenglelengna.",
      "type": "content"
    }
  ]
}