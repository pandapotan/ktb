{
  "book": "Mazmur",
  "chapter": 146,
  "verses": [
    {
      "verse": 1,
      "text": "Sosososo mandokkon marhanalomhon situtu Debata, pangurupi mamunjung 1-10",
      "type": "title"
    },
    {
      "verse": 1,
      "text": "Halleluya! Ale tondingku, puji ma Jahowa!",
      "type": "content"
    },
    {
      "verse": 2,
      "text": "Pujionku ma Jahowa saleleng ahu mangolu, sai endehononku do Debatangku saleleng adong dope ahu.",
      "type": "content"
    },
    {
      "verse": 3,
      "text": "Unang marhaposan hamu tu angka pangarajai, tu anak ni jolma, na so umpeop panumpahion di bagasan ibana.",
      "type": "content"
    },
    {
      "verse": 4,
      "text": "Ia ruar sogot tondina i, mulak ma ibana tu tanona, di ari na sasada i pesan ma sude angka sangkapsangkapna i.",
      "type": "content"
    },
    {
      "verse": 5,
      "text": "Martua ma manang ise, na mambahen Debata ni si Jakkob pangurupina, marpangkirimon ibana di Jahowa Debatana!",
      "type": "content"
    },
    {
      "verse": 6,
      "text": "Sitompa langit dohot tano on dohot laut ro di isina sudena, Siingot hasintongan ro di salelenglelengna.",
      "type": "content"
    },
    {
      "verse": 7,
      "text": "Sipatingkos uhum tu angka na nirupa, Silehon sipanganon tu angka na male. Jahowa mangkarhari angka na tarrante.",
      "type": "content"
    },
    {
      "verse": 8,
      "text": "Jahowa patonggor mata ni angka na mapitung, Jahowa pahehe angka na tungki, Jahowa mangkaholongi angka partigor.",
      "type": "content"
    },
    {
      "verse": 9,
      "text": "Jahowa mangaramoti halak na buro, Ibana margogoihon angka na sopot so marama so marina dohot angka na mabalu, jala dipalipe ianggo dalan ni angka parjahat.",
      "type": "content"
    },
    {
      "verse": 10,
      "text": "Jahowa do raja ro di salelenglelengna, Debatami, ale Sion, marsundutsundut do Halleluya!",
      "type": "content"
    }
  ]
}