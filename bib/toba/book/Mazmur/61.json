{
  "book": "Mazmur",
  "chapter": 61,
  "verses": [
    {
      "verse": 1,
      "text": "Tangiang nalom ni roha di parmaraan jala mangondihon rajai 2-9",
      "type": "title"
    },
    {
      "verse": 1,
      "text": "Ende sian si Daud.",
      "type": "content"
    },
    {
      "verse": 2,
      "text": "Sai tangihon ma, ale Debata, alualungkon, sai parateatehon tangiangkon!",
      "type": "content"
    },
    {
      "verse": 3,
      "text": "Sian ujung ni tano on do ahu joujou tu Ho di hagogondok ni rohangkon; sai togihon ma ahu tu atas dolok batu, na so tardongdong anggo ahu.",
      "type": "content"
    },
    {
      "verse": 4,
      "text": "Ai Ho do haporusanku, partanobatoan na gonting maradophon musu.",
      "type": "content"
    },
    {
      "verse": 5,
      "text": "Sai loas ma ahu maringan di bagasan undungundungmi salelenglelengna, sai marondingonding tu linggom ni habongmi ma ahu. Sela!",
      "type": "content"
    },
    {
      "verse": 6,
      "text": "Ai ianggo Ho, ale Debata, nunga dibege Ho angka bagabagangku, nunga dilehon Ho tu ahu jambar ni angka na mangkabiari goarmu.",
      "type": "content"
    },
    {
      "verse": 7,
      "text": "Sai ambai ariari tu ariari ni Rajai, asa marsundutsundut angka taonna i.",
      "type": "content"
    },
    {
      "verse": 8,
      "text": "Sai marhabangso ma ibana salelenglelengna di jolo ni Debata, sai padiri ma asi ni roha dohot hasintongan mangaramoti ibana. (61-9) Asa huendehon goarmu salelenglelengna, manggarari angka bagabagangku ganup ari.",
      "type": "content"
    }
  ]
}