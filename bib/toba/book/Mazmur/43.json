{
  "book": "Mazmur",
  "chapter": 43,
  "verses": [
    {
      "verse": 1,
      "text": "Ujung ni Psalmen ondeng. III. Tangiang mangido tumpak maradophon angka musu dohot roha hamauliateon 1-5",
      "type": "title"
    },
    {
      "verse": 1,
      "text": "(III.) Luluhon ahu, ale Debata, jala badahon badangku dompak bangso na so daulat, sai palua ma ahu sian baoa siulahon sipaotooto dohot hajengkelon.",
      "type": "content"
    },
    {
      "verse": 2,
      "text": "Ai Ho do Debata ni hagogoonku, boasa tung ambolongkononmu ahu? Boasa ingkon sai martujungtujung ahu mardalan binahen ni pangarsahi ni musu?",
      "type": "content"
    },
    {
      "verse": 3,
      "text": "Tongoshon ma hatoranganmu dohot hatigoranmu, angka na manogu ahu, pataruhon ahu tu dolok ni habadiaonmu dohot tu ingananmu.",
      "type": "content"
    },
    {
      "verse": 4,
      "text": "Asa tung masuk ahu tu langgatan ni Debata, tu Debata silas ni rohangku, asa hupuji Ho mardongan parhinaloan, ale Debata, Debatangku tongon.",
      "type": "content"
    },
    {
      "verse": 5,
      "text": "Boasa sai tungki ho, ale tondingku, jala sai rusak di bagasan ahu? Haposi ma Debata, ai sai na pujionku dope Ibana, hatuaon ni bohingku jala Debatangku.",
      "type": "content"
    }
  ]
}