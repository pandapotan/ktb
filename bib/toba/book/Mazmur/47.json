{
  "book": "Mazmur",
  "chapter": 47,
  "verses": [
    {
      "verse": 1,
      "text": "Pujipujian tu Debata, Raja na bolon i 2-10",
      "type": "title"
    },
    {
      "verse": 1,
      "text": "Ende sian angka anak ni si Kora.",
      "type": "content"
    },
    {
      "verse": 2,
      "text": "Martopaptopap tangan ma sude hamu angka bangso! Puji hamu ma Debata mardongan soara olopolop!",
      "type": "content"
    },
    {
      "verse": 3,
      "text": "Ai Jahowa do na tumimbul, na songkal, Raja bolon do Ibana gumomgom liat portibi on.",
      "type": "content"
    },
    {
      "verse": 4,
      "text": "Papatuonna do angka bangso tu hita dohot angka marga tu toru ni patta.",
      "type": "content"
    },
    {
      "verse": 5,
      "text": "Ibana do mamillit di hita pargolatanta, hatimbulon ni si Jakkob, na hinaholonganna i. Sela.",
      "type": "content"
    },
    {
      "verse": 6,
      "text": "Manaek do Debata mardongan parolopolopon, Jahowa mardongan soara ni sarune.",
      "type": "content"
    },
    {
      "verse": 7,
      "text": "Sai endehon hamu ma Debata! Sai endehon hamu ma Rajanta i! Endehon ma tutu!",
      "type": "content"
    },
    {
      "verse": 8,
      "text": "Ai Debata do Raja ni liat portibi on, endehon hamu ma ende sipodaon.",
      "type": "content"
    },
    {
      "verse": 9,
      "text": "Debata do mangarajai angka parbegu, hundul do Debata di atas habangsa habadiaonna i. (47-10) Marpungu do angka na sangap ni angka bangso tu bangso ni Debata ni si Abraham, ai Debata do nampuna angka lombulombu raja ni tano on, timbul situtu Ibana.",
      "type": "content"
    }
  ]
}