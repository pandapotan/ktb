{
  "book": "Mazmur",
  "chapter": 9,
  "verses": [
    {
      "verse": 1,
      "text": "I. Pujipujian marningot hamonangan 2-13. II. Tangiang mangido panumpahion tu jolo on 14-21",
      "type": "title"
    },
    {
      "verse": 1,
      "text": "Ende sian si Daud.",
      "type": "content"
    },
    {
      "verse": 2,
      "text": "(I.) Pujionku ma Jahowa sian nasa rohangku, pajojoronku ma sude halongangan angka na binahenmu.",
      "type": "content"
    },
    {
      "verse": 3,
      "text": "Marlas ni roha jala marolopolop ma ahu mida Ho, endehononku ma goarmu, ale Natumimbul!",
      "type": "content"
    },
    {
      "verse": 4,
      "text": "Ala naung mundar tu pudi angka masungku; martinggangan do nasida jala marragean maradophon bohim.",
      "type": "content"
    },
    {
      "verse": 5,
      "text": "Ai dipasintong Ho do uhum dohot parjambaran di ahu, hundul tu habangsa do Ho, ale Panguhum na tigor.",
      "type": "content"
    },
    {
      "verse": 6,
      "text": "Mangonai hata do Ho tu angka parbegu, diago Ho do parjahat i, siap do goarnasida dibahen Ho ro di salelenglelengna.",
      "type": "content"
    },
    {
      "verse": 7,
      "text": "Sun do hasisiap ni musu i salelenglelengna, jala tarulang do angka huta dibahen Ho, pesan do nasida rap dohot baritana i.",
      "type": "content"
    },
    {
      "verse": 8,
      "text": "Alai anggo Jahowa marhabangsa do salelenglelengna, nunga dipajongjong habangsana laho manguhum.",
      "type": "content"
    },
    {
      "verse": 9,
      "text": "Jala Ibana manguhum sogot portibi on marhitehite hatigoran, pagostangonna ma uhum tu angka bangso.",
      "type": "content"
    },
    {
      "verse": 10,
      "text": "Sai olo ma Ho, ale Jahowa, haporusan di angka tingki hagogotan!",
      "type": "content"
    },
    {
      "verse": 11,
      "text": "Asa marhaposan tu Ho angka na tumanda goarmu, ai ndang ditadingkon Ho angka na usouso di Ho, ale Jahowa.",
      "type": "content"
    },
    {
      "verse": 12,
      "text": "Endehon hamu ma Jahowa, na marhabangsa di Sion, baritahon hamu ma angka pambahenanna tu angka bangso.",
      "type": "content"
    },
    {
      "verse": 13,
      "text": "Ai parlulu do Ibana di sapata ni mudar, angka dipaingotingot do, ndang dihalupahon angguhangguk ni angka na dangol.",
      "type": "content"
    },
    {
      "verse": 14,
      "text": "(II.) Asi ma roham di ahu, ale Jahowa, tatap ma dangolhon binahen ni angka na mangkosom ahu, Ho do sihindati ahu sian angka harbangan hamatean.",
      "type": "content"
    },
    {
      "verse": 15,
      "text": "Asa hubaritahon sude angka baritam di angka bahal ni boru Sion, asa marolopolop ahu mida hatuaonmi.",
      "type": "content"
    },
    {
      "verse": 16,
      "text": "Nunga lonong angka parbegu tubagasan godung na binahennasida i, taralit do patnasida i tu jorgong, na buni tinaonnasida i.",
      "type": "content"
    },
    {
      "verse": 17,
      "text": "Sar do barita ni Jahowa, paboa sidabu uhum Ibana, laos di pambahenan ni tanganna sandiri do taralit parjahat i. Pingkiri ma i! Sela.",
      "type": "content"
    },
    {
      "verse": 18,
      "text": "Ingkon runsur tu banuatoru ma nian angka parjahat i, sude parbegu, angka na mangkalupahon Debata.",
      "type": "content"
    },
    {
      "verse": 19,
      "text": "Ai ndang tagamon tongtong halupahononna na pogos i, ndang tagamon tongtong mago na hinirimhirim ni angka na dangol.",
      "type": "content"
    },
    {
      "verse": 20,
      "text": "Hehe ma Ho, ale Jahowa, asa unang mangasahon gogo jolma i, sai uhumi ma sogot di jolom angka parbegu! (9-21) Sai ampehon ma sipasonggot tu nasida, ale Jahowa, asa ditanda angka parbegu, jolma na gale do nasida hape. Sela.",
      "type": "content"
    }
  ]
}