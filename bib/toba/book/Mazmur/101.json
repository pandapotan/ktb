{
  "book": "Mazmur",
  "chapter": 101,
  "verses": [
    {
      "verse": 1,
      "text": "Bagabaga ni sada raja na daulat marroha mangkajongjongkon uhum dohot hatigoran 1-8",
      "type": "title"
    },
    {
      "verse": 1,
      "text": "Ende sian si Daud. Asi ni roha dohot uhum endehononku, umpalu parhinaloan ma ahu mamuji Ho, ale Jahowa.",
      "type": "content"
    },
    {
      "verse": 2,
      "text": "Naeng pantas ahu marpangalahohon dalan haburjuon; sadihari pe ro Ho manopot ahu, naeng ahu marpangalahohon hadaulaton ni rohangku ditonga ni jabungku.",
      "type": "content"
    },
    {
      "verse": 3,
      "text": "Ndang olo ahu mambahen pambahenan na jat di jolo ni matangku; dihagigihon rohangku do pambahenan roharoha, tung na so jadi dais do i tu ahu.",
      "type": "content"
    },
    {
      "verse": 4,
      "text": "Ingkon mandao sian ahu roha pangansi, ndang hutanda hajahaton.",
      "type": "content"
    },
    {
      "verse": 5,
      "text": "Manang ise na marsibuni mangkata tundal donganna, sai siaphononku do ibana; manang ise parmata baus dohot parroha manggang, ndang tarparrombang ahu.",
      "type": "content"
    },
    {
      "verse": 6,
      "text": "Sai humatamatahon do angka parburju ni luat i bahen donganku sahundulan; manang ise na mangihutihut dalan hadaulaton, ingkon ibana parhaladongku.",
      "type": "content"
    },
    {
      "verse": 7,
      "text": "Na so tupa maringan ditonga ni jabungku sibahen sipaotooto; na so tupa mian di adopan ni matangku sihatahon gabus.",
      "type": "content"
    },
    {
      "verse": 8,
      "text": "Sai siaphononku do ganup sogot sude angka parjahat ni luat i umpidomhon sian huta ni Jahowa sude angka siulahon hajahaton.",
      "type": "content"
    }
  ]
}