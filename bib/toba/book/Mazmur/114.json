{
  "book": "Mazmur",
  "chapter": 114,
  "verses": [
    {
      "verse": 1,
      "text": "Pujipujian ala halongangan binahen ni Debata laho paluahon Israel sian Misir 1-8",
      "type": "title"
    },
    {
      "verse": 1,
      "text": "Uju na ruar i Israel sian Misir, pinompar ni si Jakkob sian bangso parhata bobang:",
      "type": "content"
    },
    {
      "verse": 2,
      "text": "Jadi Juda gabe habadiaonna, Israel gomgomanna.",
      "type": "content"
    },
    {
      "verse": 3,
      "text": "Diida laut i ma i, gabe tolak, jala sumurut tu pudi ia Jordan.",
      "type": "content"
    },
    {
      "verse": 4,
      "text": "Marhajingjang ma angka dolok songon birubiru tunggal, angka robean songon anak ni birubiru.",
      "type": "content"
    },
    {
      "verse": 5,
      "text": "Aha di ho, ale laut, umbahen maporus ho? Ale Jordan umbahen sumurut tu pudi ho?",
      "type": "content"
    },
    {
      "verse": 6,
      "text": "Hamu ale angka dolok, umbahen marhajingjang hamu songon birubiru tunggal, hamu ale robean, songon anak ni birubiru?",
      "type": "content"
    },
    {
      "verse": 7,
      "text": "Maradophon bohi ni Tuhan i humuturhutur ma ho, ale tano on, maradophon Debata ni si Jakkob.",
      "type": "content"
    },
    {
      "verse": 8,
      "text": "Na paubahon dolok batu gabe ambar aek, batu ping gabe mual.",
      "type": "content"
    }
  ]
}