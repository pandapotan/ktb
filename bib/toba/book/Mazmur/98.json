{
  "book": "Mazmur",
  "chapter": 98,
  "verses": [
    {
      "verse": 1,
      "text": "Tingting mandokkon mamujimuji di bagasan harajaon ni Debata 1-9",
      "type": "title"
    },
    {
      "verse": 1,
      "text": "Endehon hamu ma di Jahowa ende na imbaru sada, ai nunga dipambahen Ibana angka halongangan; nunga ditumpahi siamunna i dohot tanganna na badia i Ibana.",
      "type": "content"
    },
    {
      "verse": 2,
      "text": "Nunga dipabotohon Jahowa hatuaonna i, nunga dipapatar Ibana hatigoranna i di adopan ni angka parbegu.",
      "type": "content"
    },
    {
      "verse": 3,
      "text": "Nunga diingot Ibana asi ni rohana dohot hasintonganna tu bagas ni Israel, nunga diida luhut ujung ni tano on hatuaon ni Debatanta.",
      "type": "content"
    },
    {
      "verse": 4,
      "text": "Marsuraksurak ma ho, ale sandok tano on, mangolophon Jahowa, pangiar ma soaram marolopolop, jala marende ma hamu.",
      "type": "content"
    },
    {
      "verse": 5,
      "text": "Puji hamu ma Jahowa, marangkup arbap, mardongan arbap dohot soara ni ende!",
      "type": "content"
    },
    {
      "verse": 6,
      "text": "Marolopolop ma hamu di jolo ni Raja Jahowa, mardongan sarune dohot soara ni sangka.",
      "type": "content"
    },
    {
      "verse": 7,
      "text": "Mardorom ma laut ro di isina, portibi on ro di pangisina i.",
      "type": "content"
    },
    {
      "verse": 8,
      "text": "Martopaptopap ma angka batang aek, rap marolopolop ma angka dolok.",
      "type": "content"
    },
    {
      "verse": 9,
      "text": "Dijolo ni Jahowa, ai nunga ro Ibana laho manguhum tano on, uhumonna ma portibi on marhitehite hatigoran dohot angka bangso marhitehite hasintongan.",
      "type": "content"
    }
  ]
}