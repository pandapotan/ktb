{
  "book": "Mazmur",
  "chapter": 8,
  "verses": [
    {
      "verse": 1,
      "text": "Pujipujian tu Jahowa, Sitompa sasudena, muba do muliana marhite sian jolma i 2-10",
      "type": "title"
    },
    {
      "verse": 1,
      "text": "Ende sian si Daud.",
      "type": "content"
    },
    {
      "verse": 2,
      "text": "Ale Jahowa, Sigomgom hami. Mansai sangap do goarmu di liat portibi on, dipatimbul Ho do hamuliaonmu ro di atas ni angka langit.",
      "type": "content"
    },
    {
      "verse": 3,
      "text": "Gari sian pamangan ni angka dakdanak dohot angka posoposo dijadihon Ho do paranganmu, ala ni angka na mangalo Ho, asa paonjaphon musu dohot sitahi sudolsudol.",
      "type": "content"
    },
    {
      "verse": 4,
      "text": "Molo hutailihon langitmi, angka jadijadian ni jarijarim, bulan dohot bintang, angka na pinaulim.",
      "type": "content"
    },
    {
      "verse": 5,
      "text": "Tung aha ma nian jolma i, umbahen pola ditaringoti roham ibana? Jala anak ni jolma i, umbahen pola diebati Ho?",
      "type": "content"
    },
    {
      "verse": 6,
      "text": "Humurang apala otik do ibana sian Debata dibahen Ho, alai ditalitalihon Ho muse hamuliaon dohot hatongamon tu ibana.",
      "type": "content"
    },
    {
      "verse": 7,
      "text": "Dipabangkit Ho do ibana gumomgom angka jadijadian ni tanganmu, sude do tahe dipatunduk Ho tu ibana:",
      "type": "content"
    },
    {
      "verse": 8,
      "text": "Angka birubiru dohot lombu sudena ro di binatang angka na di harangan.",
      "type": "content"
    },
    {
      "verse": 9,
      "text": "Pidong angka na di toru ni langit dohot angka dengke di laut, ro di sude na manginsir di laut. (8-10) Ale Jahowa, Sigomgom hami, mansai sangap do goarmu di liat portibi on.",
      "type": "content"
    }
  ]
}