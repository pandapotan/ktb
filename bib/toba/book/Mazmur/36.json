{
  "book": "Mazmur",
  "chapter": 36,
  "verses": [
    {
      "verse": 1,
      "text": "I. Hajahaton ni jolma 2-5. II. Pujipujian marningot denggan basa ni Debata dohot tangiang 6-13",
      "type": "title"
    },
    {
      "verse": 1,
      "text": "Ende sian si Daud, naposo ni Jahowa.",
      "type": "content"
    },
    {
      "verse": 2,
      "text": "(I.) Di bagasan rohangku do pangkuling ni pangalaosion tu parjahat i: Ndang marhabiaran tu Debata rohana.",
      "type": "content"
    },
    {
      "verse": 3,
      "text": "Laos i do mangela ibana paimpolimpol matana mangulahon hajahatonna, sunisunian i.",
      "type": "content"
    },
    {
      "verse": 4,
      "text": "Getegete dohot pangansion do hatahata ni pamanganna, nunga mansadi ibana mamingkiri mangulahon na denggan.",
      "type": "content"
    },
    {
      "verse": 5,
      "text": "Getegete nama dipingkiri di atas podomanna i, dalan na so ture i nama ditopot, ndang be dihabiashon najat i.",
      "type": "content"
    },
    {
      "verse": 6,
      "text": "(II.) Tolhas ro di langit do angka asi ni roham, ale Jahowa, tolhas ro di angka ombun do hasintonganmu.",
      "type": "content"
    },
    {
      "verse": 7,
      "text": "Sobokkon angka dolok ni Debata do hatigoranmu, doshon aek na sumar do angka panguhummu, diparmudu Ho do jolma dohot pinahan ale Jahowa.",
      "type": "content"
    },
    {
      "verse": 8,
      "text": "Tung na arga situtu do asi ni roham, ale Debata! Jadi marhaporusan di parlinggoman ni habongmu do angka anak ni jolma.",
      "type": "content"
    },
    {
      "verse": 9,
      "text": "Dihamahaphon nasida do tabotabo ni bagasmu, jala dipainumhon Ho do tu nasida sian batang aek ni angka hahinsaonmi Edenmi.",
      "type": "content"
    },
    {
      "verse": 10,
      "text": "Ai di lambungmi do mual hangoluan, di bagasan hatiuronmi huida hami hatiuron.",
      "type": "content"
    },
    {
      "verse": 11,
      "text": "Sai panene ma asi ni roham tu angka na tumanda Ho jala hatigoranmu tu angka na unjur marroha.",
      "type": "content"
    },
    {
      "verse": 12,
      "text": "Sai unang ditunjang tot ni haginjangon ahu, jala sai unang dilotongi tangan ni angka parjahat i ahu. (36-13) Marragean ma disi angka siulahon hajahaton, diompashon do nasida, jadi ndang tarbahen nasida be hehe.",
      "type": "content"
    }
  ]
}