{
  "book": "Mazmur",
  "chapter": 137,
  "verses": [
    {
      "verse": 1,
      "text": "Ende andung ni angka na tarbuang di Babel 1-9",
      "type": "title"
    },
    {
      "verse": 1,
      "text": "Di topi ni angka batang aek Babel, disi do hami hundul huhut tumatangis, molo huingot hami Sion.",
      "type": "content"
    },
    {
      "verse": 2,
      "text": "Tu hau ampolu, angka na di tongatonga nasida, hugantungkon hami angka hasapinami.",
      "type": "content"
    },
    {
      "verse": 3,
      "text": "Ai disi do didokkon angka na mambuangkon hami dohononnami angka hata ende, dohot angka na paporsukporsuk hami mandokkon hami marlas ni roha: Endehon hamu ma di hami sada ende sian Sion!",
      "type": "content"
    },
    {
      "verse": 4,
      "text": "Tung beha ma pangendehonnami di ende ni Jahowa di luat ni halak na pulik marga?",
      "type": "content"
    },
    {
      "verse": 5,
      "text": "Molo tung huhalupahon ho, ale Jerusalem, ingkon lupa tanganku siamun di ulaonna!",
      "type": "content"
    },
    {
      "verse": 6,
      "text": "Ingkon lohot ma dilangku di langitlangitna i, molo tung so huingot ho, molo tung so Jerusalem mangatasi saluhut las ni rohangku hubahen.",
      "type": "content"
    },
    {
      "verse": 7,
      "text": "Sai ingot ma ale Jahowa tu pinompar ni Edom ari hatataban ni Jerusalem, angka didok nasida uju i: Ingkon panepnep hamu ma ro di batu ojahanna i!",
      "type": "content"
    },
    {
      "verse": 8,
      "text": "Ho ale boru Babel, naung pinapatu, martua ma manang ise na mamaloshon tu ho pambahenmi tu hami!",
      "type": "content"
    },
    {
      "verse": 9,
      "text": "Martua ma manang ise na manoro posoposom baoa, jala dipangalotakkon tu dolok batu!",
      "type": "content"
    }
  ]
}