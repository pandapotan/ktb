{
  "book": "Mazmur",
  "chapter": 1,
  "verses": [
    {
      "verse": 1,
      "text": "BUKU PARJOLO: PSALMEN 1-41 I. Jambar hatuaon ni angka partigor 1-3. II. Hamagoan ni angka parjahat sogot 4-6",
      "type": "title"
    },
    {
      "verse": 1,
      "text": "(I.) Martua ma halak, na so olo mangihuthon tahi ni angka parjahat, jala na so olo jongjong tu dalan ni angka pardosa, jala na so olo sahundulan dohot angka pangarehei.",
      "type": "content"
    },
    {
      "verse": 2,
      "text": "Sai patik ni Jahowa do lomo ni rohana, jala sai i do dipingkiri rohana arian dohot borngin.",
      "type": "content"
    },
    {
      "verse": 3,
      "text": "Songon hau do ibana, na sinuan di topi ni batang aek, na marparbuehon parbuena di hajujumpang ni tingkina bulungna pe ndang olo malos, jala sude na niulana manjadi do.",
      "type": "content"
    },
    {
      "verse": 4,
      "text": "(II.) Alai ndang songon i anggo pangalaho ni angka parjahat, songon orbuk, na hinabangkon ni alogo do nasida.",
      "type": "content"
    },
    {
      "verse": 5,
      "text": "Dibahen i ndang manahan angka parjahat i maradophon paruhuman, manang tarbahen angka pardosa jongjong di luhutan ni angka na tigor roha.",
      "type": "content"
    },
    {
      "verse": 6,
      "text": "Ai ditanda Jahowa do dalan ni angka na tigor roha i; alai matua laho lonong do anggo dalan ni angka parjahat.",
      "type": "content"
    }
  ]
}