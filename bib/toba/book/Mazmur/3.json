{
  "book": "Mazmur",
  "chapter": 3,
  "verses": [
    {
      "verse": 1,
      "text": "Tangiang marhanalomhon Jahowa maradophon hinadeak ni musu 2-9",
      "type": "title"
    },
    {
      "verse": 1,
      "text": "Ende ni raja Daud uju na maporus ibana maradophon anakna si Absalom.",
      "type": "content"
    },
    {
      "verse": 2,
      "text": "Iale Jahowa, lan situtu do angka na manosak ahu, angka na hehe tumahi ahu.",
      "type": "content"
    },
    {
      "verse": 3,
      "text": "Angka na mandok taringot tu hosangku: \"Ndang adong be hangoluan ni i sian Debata.\" Sela.",
      "type": "content"
    },
    {
      "verse": 4,
      "text": "Alai Ho do, ale Jahowa, lombulombungku, hasahalonku, dohot na padirgak ulungku.",
      "type": "content"
    },
    {
      "verse": 5,
      "text": "Joujou do soarangku tu Jahowa, jadi dialusi Ibana ahu jalojalo sian dolok habadiaonna. Sela.",
      "type": "content"
    },
    {
      "verse": 6,
      "text": "Hupapeak do ahu, jadi laos nok matangku, dungo ahu muse, ai Jahowa do manande ahu.",
      "type": "content"
    },
    {
      "verse": 7,
      "text": "Ndang huhabiari nang riburibu loksa halak, angka na manungkum ahu humaliang.",
      "type": "content"
    },
    {
      "verse": 8,
      "text": "Hehe ma Ho, ale Jahowa, palua ahu, ale Debatangku, ai dipastapi Ho do sude angka musungku, ipon ni angka na geduk marroha diropangi Ho do. (3-9) Matua gok di Jahowa do haluaon, di atas ni bangsom do tongtong pasupasum. Sela.",
      "type": "content"
    }
  ]
}