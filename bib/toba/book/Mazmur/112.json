{
  "book": "Mazmur",
  "chapter": 112,
  "verses": [
    {
      "verse": 1,
      "text": "Hatuaon na sintong ni halak na daulat roha tu Debata 1-10",
      "type": "title"
    },
    {
      "verse": 1,
      "text": "Halleluya! Martua ma baoa na mangkabiari Jahowa, na lomo roha situtu di angka patikna!",
      "type": "content"
    },
    {
      "verse": 2,
      "text": "Sangap ma pinomparna i sogot di tano on, dapotan pasupasu ma sundut ni angka partigor sogot.",
      "type": "content"
    },
    {
      "verse": 3,
      "text": "Hamoraon marlobilobi di bagasan jabuna, jala hot do hatigoranna i ro di salelenglelengna.",
      "type": "content"
    },
    {
      "verse": 4,
      "text": "Sai binsar do di partigor i hatiuron di haholomon, sian Ibana pardengganbasa, parasi roha jala na bonar.",
      "type": "content"
    },
    {
      "verse": 5,
      "text": "Mardohar ma baoa na asi roha dohot na pasalihonsa, tarondolhonsa ma angka hatana di paruhuman.",
      "type": "content"
    },
    {
      "verse": 6,
      "text": "Ndang tagamon humordit ibana salelenglelengna, marbarita salelenglelengna do partigor i.",
      "type": "content"
    },
    {
      "verse": 7,
      "text": "Ndang tagamon mabiar ibana binahen ni barita hinamago, nalom do rohana marhaposan tu Jahowa.",
      "type": "content"
    },
    {
      "verse": 8,
      "text": "Marsitiopan do rohana, ndang mabiar ibana, paima idaonna pamaloson tu angka alona i.",
      "type": "content"
    },
    {
      "verse": 9,
      "text": "Manaburi ibana, mangalehon tu angka na pogos, hot do hatigoranna i ro di salelenglelengna, timbul ma tandukna sogot di bagasan hamuliaon.",
      "type": "content"
    },
    {
      "verse": 10,
      "text": "Idaon ni parjahat i ma i sogot, jala hagitikhononna, patungoripon ma iponna jala malangke ibana, matua lonong do pinangido ni angka parjahat i.",
      "type": "content"
    }
  ]
}