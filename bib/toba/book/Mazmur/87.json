{
  "book": "Mazmur",
  "chapter": 87,
  "verses": [
    {
      "verse": 1,
      "text": "Pujipujian tu Sion, huta ni Debata na rame marisi 2-7",
      "type": "title"
    },
    {
      "verse": 1,
      "text": "Ende sian angka anak ni si Kora. Di atas ni angka dolok habadiaon i do ojahanna.",
      "type": "content"
    },
    {
      "verse": 2,
      "text": "Holongan do roha ni Jahowa mida angka bahal ni Sion, asa mida sude inganan ni si Jakkob.",
      "type": "content"
    },
    {
      "verse": 3,
      "text": "Na sumurung do barita taringot tu ho, ale huta ni Debata. Sela!",
      "type": "content"
    },
    {
      "verse": 4,
      "text": "Tariashononku ma Rahab dohot Babel masuk tu bilangan ni angka na tumanda Ahu, ida ma, halak Palistim dohot Tirus ro di Kus angka naung tubu disi.",
      "type": "content"
    },
    {
      "verse": 5,
      "text": "Jala taringot tu Sion dohonon ni halak do sogot: Sadasada do baoa tubu di bagasan ibana, jala laos Ibana, Natumimbul i pahothon.",
      "type": "content"
    },
    {
      "verse": 6,
      "text": "Bilangan ni Jahowa do angka bangso laho manurathon: Tubu disi do on sadasada. Sela!",
      "type": "content"
    },
    {
      "verse": 7,
      "text": "Jadi angka parende ro di panortor mandok: Di bagasan ho do angka mualhu sudena.",
      "type": "content"
    }
  ]
}