{
  "book": "Mazmur",
  "chapter": 20,
  "verses": [
    {
      "verse": 1,
      "text": "Pangkorasion ni natorop tu rajana 2-10",
      "type": "title"
    },
    {
      "verse": 1,
      "text": "Ende sian si Daud.",
      "type": "content"
    },
    {
      "verse": 2,
      "text": "Sai dialusi Jahowa ma ho di ari hagogotan, sai dipatimbul goar ni Debata ni si Jakkob ma ho!",
      "type": "content"
    },
    {
      "verse": 3,
      "text": "Ditongoshon ma tu ho panumpahion sian bagas habadiaon, jala ditungkol ho sian Sion!",
      "type": "content"
    },
    {
      "verse": 4,
      "text": "Sai marningot ma Ibana di sude angka peleanmu sipanganon, sai talmis ma di rohana angka peleanmu situtungon! Sela.",
      "type": "content"
    },
    {
      "verse": 5,
      "text": "Sai dilehon ma tu ho sisubut roham, jala dipasaut nasa sangkapmi.",
      "type": "content"
    },
    {
      "verse": 6,
      "text": "Asa mariaia hita mida hatuaonmi, jala mamiorhon tonggol, mangasahon goar ni Debatanta i. Sai dipasaut Jahowa ma nasa pangidoanmu.",
      "type": "content"
    },
    {
      "verse": 7,
      "text": "Nuaeng pe huboto tangkas, na tinumpahan ni Jahowa miniahanna i, sai alusanna do ibana sian angka langit habadiaonna i marhitehite angka pangabahan ni hatuaon ni siamunna.",
      "type": "content"
    },
    {
      "verse": 8,
      "text": "Mangasahon hureta dohot hoda do ianggo nasida, alai anggo hita goar ni Jahowa, Debatanta i do itaingot.",
      "type": "content"
    },
    {
      "verse": 9,
      "text": "Martungkapan jala martinggangan ianggo nasida, alai anggo hita tong do marsihohot jongjong. (20-10) Sai tumpahi ma rajai, ale Jahowa, sai alusi ma hami di ari pangalualuannami!",
      "type": "content"
    }
  ]
}