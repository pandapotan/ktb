{
  "book": "Mazmur",
  "chapter": 18,
  "verses": [
    {
      "verse": 1,
      "text": "Ende pujipujian ni si Daud, dung tunduk angka musuna sudena 2-51.",
      "type": "title"
    },
    {
      "verse": 1,
      "text": "Ende sian si Daud, naposo ni Jahowa, na mandok hata ni ende on tu Jahowa, dung malua ibana dibahen sian tangan ni angka musuna sudena dohot sian tangan ni si Saul, ninna ma:",
      "type": "content"
    },
    {
      "verse": 2,
      "text": "Holong situtu do rohangku di Ho, ale Jahowa, Sipargogoi ahu.",
      "type": "content"
    },
    {
      "verse": 3,
      "text": "Jahowa do partanobatoanku dohot haporusanku, jala Sipalua ahu, Debatangku. Sitiopanku, marhaposan tu Ibana do ahu, lombulombungku dohot tanduk ni partuaonku, haporusanku.",
      "type": "content"
    },
    {
      "verse": 4,
      "text": "Sai hupajoujou do Jahowa, Sipujion i, jadi malua ma ahu sian angka musungku.",
      "type": "content"
    },
    {
      "verse": 5,
      "text": "Nunga nian dihaliangi angka jorat ni hamateani ahu, jala disonggoti angka sunge ni hajahaton ahu.",
      "type": "content"
    },
    {
      "verse": 6,
      "text": "Nunga nian dihaliangi rante ni banuatorui ahu, dilungkupi angka jorgong ni hamateani ahu.",
      "type": "content"
    },
    {
      "verse": 7,
      "text": "Jadi di na targogot i ahu, hujou do Jahowa jala hupangiar do anggukku tu Debatangku; jadi dibege ma soarangki sian jorona, jala tolhas do angguk i tu pinggolna.",
      "type": "content"
    },
    {
      "verse": 8,
      "text": "Jadi humuntalhuntal ma tano on jala lumpat angka ojahan ni dolok jala lalolalo, ai tarrimas do Ibana.",
      "type": "content"
    },
    {
      "verse": 9,
      "text": "Martimpul do timus sian igungna, jala rungkar do api na mandilatdilat sian pamanganna, gara ni api na marnalanala ruar sian Ibana.",
      "type": "content"
    },
    {
      "verse": 10,
      "text": "Dung i dipajomba Ibana ma angka langit, gabe tuat Ibana, holom marimpotimpot di toru ni patna.",
      "type": "content"
    },
    {
      "verse": 11,
      "text": "Marsihundul di kerubim ma Ibana huhut habang, jala mangareapreap di atas habong ni alogo.",
      "type": "content"
    },
    {
      "verse": 12,
      "text": "Haholomon do dibahen pangondinganna humaliang Ibana, parhobot ni udan dohot ombun do lapelapena.",
      "type": "content"
    },
    {
      "verse": 13,
      "text": "Mamolus do sian angka ombunna i ambolas dohot gara ni api, dibahen sinondang na di jolona i.",
      "type": "content"
    },
    {
      "verse": 14,
      "text": "Mangkuling do ronggur di angka langit dibahen Jahowa, jala dipalu na Tumimbul i do soarana. Ambolas dohot gara ni api do mangihut.",
      "type": "content"
    },
    {
      "verse": 15,
      "text": "Dung i disiorhon ma angka sumbiana, jala dipaserak angka musu, dijotjoti ma maniorhon angka hilap, manggunturi nasida.",
      "type": "content"
    },
    {
      "verse": 16,
      "text": "Jadi tarida ma angka lubuk ni aek, gabe mullop ma dohot angka ojahan ni portibi on maradophon pangasupim, ale Jahowa, maradophon pangunsong ni hosa ni igungmu.",
      "type": "content"
    },
    {
      "verse": 17,
      "text": "Disurdukkon do tanganna sian ginjang manangkup ahu, manait ahu sian angka aek magodang.",
      "type": "content"
    },
    {
      "verse": 18,
      "text": "Dipalua do ahu sian musungku na gogo i dohot sian angka na mangkosom ahu, ala gumogo do nasida sian ahu.",
      "type": "content"
    },
    {
      "verse": 19,
      "text": "Dirampok nasida do ahu di ari hinamagongki, jadi Jahowa ma pangunsandeanku.",
      "type": "content"
    },
    {
      "verse": 20,
      "text": "Jala ditogihon do ahu tu halambason, dipalua do ahu, ai lomo do rohana mida ahu.",
      "type": "content"
    },
    {
      "verse": 21,
      "text": "Hombar tu hatigoranku do dibaloshon Jahowa tu ahu; hombar tu habontoron ni tanganku do dipasuang tu ahu.",
      "type": "content"
    },
    {
      "verse": 22,
      "text": "Ai hujujur do angka dalan ni Jahowa, jala ndang manjahati ahu marbalik sian Debatangku.",
      "type": "content"
    },
    {
      "verse": 23,
      "text": "Ai sai tong di jolongku sude angka uhumna, jala ndang hupaholang angka patikna i sian ahu.",
      "type": "content"
    },
    {
      "verse": 24,
      "text": "Sai sun do lidang ni rohangku mardonganhon Ibana, jala sai hujaga do diringku maradophon hajahatonku.",
      "type": "content"
    },
    {
      "verse": 25,
      "text": "Jadi dibaloshon Jahowa ma tu ahu hombar tu hatigoranku, hombar tu halidangon ni tanganku, na niidana i.",
      "type": "content"
    },
    {
      "verse": 26,
      "text": "Asi do roham tu na asi roha i, tobok do Ho maradophon halak na tobok i.",
      "type": "content"
    },
    {
      "verse": 27,
      "text": "Bontor do Ho dompak na bontor roha i, jala pulos do roham tu pargeduk i.",
      "type": "content"
    },
    {
      "verse": 28,
      "text": "Ai ditumpahi Ho do jolma na dangol i, jala dipajimput Ho do jolma parmata na elak.",
      "type": "content"
    },
    {
      "verse": 29,
      "text": "Ai marsinondang do parpalitoanku dibahen Ho, dipatiur Jahowa, Debatangku, do holom ni parnidaanku.",
      "type": "content"
    },
    {
      "verse": 30,
      "text": "Ai mardonganhon Ho tartondong ahu do parduan ni parangan, jala mangasahon Debatangku tartimbung ahu do parik na timbo.",
      "type": "content"
    },
    {
      "verse": 31,
      "text": "Sisangunjur do dalan ni Debata, pita do hata ni Jahowa, Ibana do lombulombu ni sude angka na marhaposan tu Ibana.",
      "type": "content"
    },
    {
      "verse": 32,
      "text": "Ai tung ise ma Debata, dungkon ni Jahowa, jala tung ise tau partanobatoan, dungkon ni Debatanta.",
      "type": "content"
    },
    {
      "verse": 33,
      "text": "Debata do mangkohoshon pargogo tu ahu, jala dipatiur do dalanku.",
      "type": "content"
    },
    {
      "verse": 34,
      "text": "Doshon doras ni tini do pathu dibahen, jala dipajongjong do ahu tu angka habuntulonku.",
      "type": "content"
    },
    {
      "verse": 35,
      "text": "Ibana mangajari tanganku mangula hamusuan, asa tarbahen botohonku manintak sior haksa.",
      "type": "content"
    },
    {
      "verse": 36,
      "text": "Jala dilehon Ho do tu ahu lombulombu ni hatuaonmi, jala ditungkol siamunmu do ahu, jala habasaonmu do patimbul ahu.",
      "type": "content"
    },
    {
      "verse": 37,
      "text": "Dipalumbang Ho do langkangku, jadi ndang tarbaliksu mata ni ari ni tothu.",
      "type": "content"
    },
    {
      "verse": 38,
      "text": "Sai hulotongi do angka musungku, gabe dapot ahu do nasida, jala ndang mulak ahu paima siap nasida hubahen.",
      "type": "content"
    },
    {
      "verse": 39,
      "text": "Huropuhi do nasida, jadi ndang tarbahen nasida be hehe, marragean do nasida tu toru ni tothu.",
      "type": "content"
    },
    {
      "verse": 40,
      "text": "Dihohoshon Ho do pargogo tu ahu, mangula hamusuan, dipapatu Ho do angka alongku tu ahu.",
      "type": "content"
    },
    {
      "verse": 41,
      "text": "Dipaunduk Ho do angka musungku, gabe siap hubahen angka na mangkosom ahu.",
      "type": "content"
    },
    {
      "verse": 42,
      "text": "Mangangguhi do nasida, hape ndang adong na paluahon, tu Jahowa pe, hape ndang olo Ibana mangalusi nasida.",
      "type": "content"
    },
    {
      "verse": 43,
      "text": "Jadi hulamoti ma nasida songon orbuk maradophon alogo, hulutluti ma nasida songon gambo di alaman.",
      "type": "content"
    },
    {
      "verse": 44,
      "text": "Dipalua Ho do ahu sian angka parbadaan ni bangso, dipabangkit Ho do ahu, gabe pandapotan ni angka parbegu, gari halak na so hutanda mangoloi ahu.",
      "type": "content"
    },
    {
      "verse": 45,
      "text": "Guru dokku do nasida, halak na pulik marga pe mangalesemlesem ahu.",
      "type": "content"
    },
    {
      "verse": 46,
      "text": "Merus do anak ni na pulik margai, jala angka hitir do nasida ruar sian partanobatoannasida.",
      "type": "content"
    },
    {
      "verse": 47,
      "text": "Mangolu do Jahowa, jala pujion ma partanobatoanki, jala timbul do Debata ni hatuaonku.",
      "type": "content"
    },
    {
      "verse": 48,
      "text": "Debata do Silehon angka partubolon tu ahu dohot papatuhon angka bangso tu ahu.",
      "type": "content"
    },
    {
      "verse": 49,
      "text": "Ibana sipalua ahu sian angka musungku, Ho do tongon patimbul ahu maralohon angka alongku, dipalua Ho do ahu sian jolma sibahen gogo.",
      "type": "content"
    },
    {
      "verse": 50,
      "text": "Dibahen i pujionku ma Ho, ale Jahowa, di tongatonga ni angka parbegu, jala endehononku ma goarmu. (18-51) Ibana Sipatimbul angka hatuaon ni rajana, jala Sibahen asi ni roha tu miniahanna i, tu si Daud dohot tu pinomparna i ro di salelenglelengna.",
      "type": "content"
    }
  ]
}