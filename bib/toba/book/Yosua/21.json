{
  "book": "Yosua",
  "chapter": 21,
  "verses": [
    {
      "verse": 1,
      "text": "I. Partalian ni halak malim dohot halak Lepi 1-8. II. Goargoar ni angka huta ni malim 9-19. III. Angka huta ni anak ni si Kohat 20-26. IV. Angka huta ni halak Gerson 27-33. V. Angka huta ni anak ni si Merari 34-42. VI. Hasisimpul ni hapapatu ni Kanaan 43-45",
      "type": "title"
    },
    {
      "verse": 1,
      "text": "(I.) Dung i ro ma angka induk ni halak Lepi marompuompu mandapothon malim Eleasar dohot si Josua, anak ni si Nun, mandapothon dohot angka induk ni halak Israel marmargamarga.",
      "type": "content"
    },
    {
      "verse": 2,
      "text": "Angka didok ma tu nasida di Silo di tano Kanaan songon on: Nunga martona hian Jahowa marhite sian si Musa, lehonon tu hami angka huta bahen inganan ro di upa parikna bahen panjampalan di pinahannami.",
      "type": "content"
    },
    {
      "verse": 3,
      "text": "Jadi dilehon halak Israel ma tu halak Lepi sian partaliannasida hombar tu tona ni Jahowa, angka huta on ro di upa parikna.",
      "type": "content"
    },
    {
      "verse": 4,
      "text": "Dung i ruar ma rujiruji di pinompar ni si Kohat, gabe maruli angka anak ni malim Aron sian halak Lepi: Sian marga Juda dohot sian marga Simeon dohot sian marga Benjamin marhite sian rujiruji sampulu tolu huta.",
      "type": "content"
    },
    {
      "verse": 5,
      "text": "Pinompar ni si Kohat angka na asing i maruli sian pinompar ni marga Epraim dohot sian marga Dan dohot sian satonga marga Manasse marhite sian rujiruji sampulu huta.",
      "type": "content"
    },
    {
      "verse": 6,
      "text": "Ia pinompar ni si Gerson maruli sian pinompar ni marga Isasar dohot sian marga Aser dohot sian marga Naptali dohot satonga marga Manasse di Basan marhite sian rujiruji sampulu tolu huta.",
      "type": "content"
    },
    {
      "verse": 7,
      "text": "Ia pinompar ni si Merari marsuhusuhu maruli sian marga Ruben dohot sian marga Gad dohot sian marga Zebulon sampulu dua huta.",
      "type": "content"
    },
    {
      "verse": 8,
      "text": "Songon i ma pangalehon ni halak Israel tu halak Lepi di angka huta i ro di upa parikna marhite sian rujiruji, hombar tu na tinonahon ni Jahowa tu si Musa.",
      "type": "content"
    },
    {
      "verse": 9,
      "text": "(II.) Jadi dilehon nasida ma sian marga Juda dohot sian marga Simeon angka huta on, angka na targoar be.",
      "type": "content"
    },
    {
      "verse": 10,
      "text": "Jadi maruli ma pinompar ni si Aron sian pinompar ni si Kohat marsuhusuhu, sian halak Lepi, ai di nasida di rujiruji parjolo.",
      "type": "content"
    },
    {
      "verse": 11,
      "text": "Jadi dilehon ma tu nasida huta Arba, ama ni si Anok, i ma Hebron di dolok Juda ro di upa parikna humaliang.",
      "type": "content"
    },
    {
      "verse": 12,
      "text": "Alai anggo golat ni huta i ro di sosorna tu si Kaleb, anak ni si Jepune do dilehon bahen partalianna.",
      "type": "content"
    },
    {
      "verse": 13,
      "text": "Ia tu pinompar ni malim Aron dilehon nasida Hebron, huta haporusan ni sibunu jolma ro di upa parikna dohot Libna ro di upa parikna.",
      "type": "content"
    },
    {
      "verse": 14,
      "text": "Nang Jatir ro di upa parikna dohot Estemo ro di upa parikna.",
      "type": "content"
    },
    {
      "verse": 15,
      "text": "Nang Holon ro di upa parikna dohot Debir ro di upa parikna.",
      "type": "content"
    },
    {
      "verse": 16,
      "text": "Nang Ain ro di upa parikna dohot Jutta ro di upa parikna dohot Betsemes ro di upa parikna; sia huta do i sian marga na dua i.",
      "type": "content"
    },
    {
      "verse": 17,
      "text": "Ia sian marga Benjamin: Gibeon ro di upa parikna, Geba ro di upa parikna.",
      "type": "content"
    },
    {
      "verse": 18,
      "text": "Anatot ro di upa parikna dohot Almon ro di upa parikna, opat huta do i.",
      "type": "content"
    },
    {
      "verse": 19,
      "text": "Luhutna huta ni angka malim, pinompar ni si Aron, sampulu tolu huta do ro di upa parikna.",
      "type": "content"
    },
    {
      "verse": 20,
      "text": "(III.) Ia pinompar ni si Kohat marsuhusuhu, i ma halak Lepi angka na teba sian pinompar ni si Kohat maruli angka huta rujiruji nasida sian marga Epraim.",
      "type": "content"
    },
    {
      "verse": 21,
      "text": "Dilehon do tu nasida Sikem, huta haporusan ni sibunu jolma ro di upa parikna di dolok Epraim dohot Gezer ro di upa parikna.",
      "type": "content"
    },
    {
      "verse": 22,
      "text": "Nang Kibsaim ro di upa parikna dohot Bethoron ro di upa parikna opat huta do i.",
      "type": "content"
    },
    {
      "verse": 23,
      "text": "Ia sian marga Dan: Elteke ro di upa parikna, Gibeton ro di upa parikna.",
      "type": "content"
    },
    {
      "verse": 24,
      "text": "Aialon ro di upa parikna, Gatrimon ro di upa parikna, opat huta do i.",
      "type": "content"
    },
    {
      "verse": 25,
      "text": "Ia sian satonga marga Manasse: Taanak ro di upa parikna dohot Gatrimon ro di upa parikna, dua huta do i.",
      "type": "content"
    },
    {
      "verse": 26,
      "text": "Luhutna huta i sampulu do ro di upa parikna di pinompar ni si Kohat, angka na teba i marsuhusuhu.",
      "type": "content"
    },
    {
      "verse": 27,
      "text": "(IV.) Ia pinompar ni si Gerson sian halak Lepi marsuhusuhu maruli sian satonga marga Manasse huta haporusan ni sibunu jolma, i ma Golan di Basan ro di upa parikna, dua huta do i.",
      "type": "content"
    },
    {
      "verse": 28,
      "text": "Ia sian marga Isasar: Kision ro di upa parikna, Daberat ro di upa parikna.",
      "type": "content"
    },
    {
      "verse": 29,
      "text": "Jarmut ro di upa parikna, En-Ganim ro di upa parikna, opat huta do i.",
      "type": "content"
    },
    {
      "verse": 30,
      "text": "Ia sian marga Aser: Miseal ro di upa parikna, Abdon ro di upa parikna.",
      "type": "content"
    },
    {
      "verse": 31,
      "text": "Helkat ro di upa parikna dohot Rehob ro di upa parikna opat huta do i.",
      "type": "content"
    },
    {
      "verse": 32,
      "text": "Ia sian marga Naptali huta haporusan ni sibunu jolma, i ma Kedes di Galilea ro di upa parikna dohot Hamot-Dor ro di upa parikna dohot Kartan ro di upa parikna, tolu huta do i.",
      "type": "content"
    },
    {
      "verse": 33,
      "text": "Luhutna huta i di pinompar ni si Gerson marsuhusuhu sampulu tolu huta do ro di upa parikna.",
      "type": "content"
    },
    {
      "verse": 34,
      "text": "(V.) Ia pinompar ni si Merari marsuhusuhu, halak Lepi, angka na teba i maruli sian marga Zebulon: Jokneam ro di upa parikna, Karta ro di upa parikna.",
      "type": "content"
    },
    {
      "verse": 35,
      "text": "Dimna ro di upa parikna, Nahalal ro di upa parikna, opat huta do i.",
      "type": "content"
    },
    {
      "verse": 36,
      "text": "Ia sian marga Ruben: Bezer ro di upa parikna dohot Jahaz ro di upa parikna.",
      "type": "content"
    },
    {
      "verse": 37,
      "text": "Kadermat ro di upa parikna dohot Mepaat ro di upa parikna, opat huta do i.",
      "type": "content"
    },
    {
      "verse": 38,
      "text": "Ia sian marga Gad huta haporusan ni sibunu jolma: Ramot di Gilead ro di upa parikna dohot Mahanaim ro di upa parikna.",
      "type": "content"
    },
    {
      "verse": 39,
      "text": "Hesbon ro di upa parikna, Jaser ro di upa parikna, luhutna huta i opat do.",
      "type": "content"
    },
    {
      "verse": 40,
      "text": "Luhutna huta i di pinompar ni si Merari marsuhusuhu, angka na teba sian halak Lepi marsuhusuhu, sampulu dua huta do rujirujinasida.",
      "type": "content"
    },
    {
      "verse": 41,
      "text": "Jadi luhutna huta i di halak Lepi, di tongatonga ni partalian ni halak Israel, opatpulu ualu huta do ro di upa parikna.",
      "type": "content"
    },
    {
      "verse": 42,
      "text": "Songon on do parsagi ni angka huta i, gonop huta ro di upa parikna be humaliang, songon i do di angka huta i luhutna.",
      "type": "content"
    },
    {
      "verse": 43,
      "text": "(VI.) Jadi dilehon Jahowa tu halak Israel sandok tano i na niuarihonna lehononna tu ompunasida, gabe dipapatu nasida tano i, laos maringan disi.",
      "type": "content"
    },
    {
      "verse": 44,
      "text": "Dung i dipasonang Jahowa ma nasida humaliang, hombar tu saluhut na niuarihonna tu ompunasida, jala ndang manahan musunasida nanggo sada maradophon nasida, dipasahat Jahowa do luhut musunasida tu tangannasida.",
      "type": "content"
    },
    {
      "verse": 45,
      "text": "Ndang adong tartading nanggo sada sian saluhut hata na denggan, angka na pinaboa ni Jahowa tu pinompar ni Israel, tung luhutna do ro.",
      "type": "content"
    }
  ]
}