{
  "book": "Yesaya",
  "chapter": 62,
  "verses": [
    {
      "verse": 1,
      "text": "I. Udut ni bagabaga taringot tu haluaon tu Sion 1-5. Angka parjaga di atas parik ni Jerusalem 6-12",
      "type": "title"
    },
    {
      "verse": 1,
      "text": "(I.) Ala ni Sion ndang tarbahen ahu sip, jala ala ni Jerusalem ndang olo ahu pompoman, paima binsar hatigoranna songon sondang ni mata ni ari, jala hatuaonna songon sulusulu na marsigorgor.",
      "type": "content"
    },
    {
      "verse": 2,
      "text": "Jadi idaon ni angka bangso parbegu ma hatigoranmu, jala saluhut angka raja hamuliaonmu, jala ingkon margoarhon goar na imbaru ho, sipaboaon ni pamangan ni Jahowa.",
      "type": "content"
    },
    {
      "verse": 3,
      "text": "Jadi gabe tumpal hamuliaon ma ho di tangan ni Jahowa, jala tumpal harajaon di tangan ni Debatam.",
      "type": "content"
    },
    {
      "verse": 4,
      "text": "Ndang be goaron ni halak ho: Na tinadingkon, jala ndang be dohononna tu tanom: Halongonan; ai goaronna ma ho: Hasoloan ni rohangku do ibana, jala tanomi: Naung marharajaan do ho! Ai lomo do roha ni Jahowa mida do, jala marharajaan tanomi.",
      "type": "content"
    },
    {
      "verse": 5,
      "text": "Ai songon ringkot ni dolidoli mangaririt namarbaju, songon i do ringkot ni angka anakmu mangalului ho; jala songon las ni roha ni pangoli mida na niolina, songon i do las ni roha ni Debatam mida ho.",
      "type": "content"
    },
    {
      "verse": 6,
      "text": "Nunga hudokkon tu atas parikmu, ale Jerusalem, angka parjaga manipat ari manipat borngin, tongtong ndang olo sip nasida. Hamu ale angka na pasingothon Sion tu Jahowa, unang tung marpansadian hamu.",
      "type": "content"
    },
    {
      "verse": 7,
      "text": "Ibana pe, unang tung marpansadian laos hamu, paima dipahot Jerusalem jala dibahen marbarita di tano on.",
      "type": "content"
    },
    {
      "verse": 8,
      "text": "Nunga pola maruari Jahowa tu siamunna dohot tu tangan ni hagogoonna: Na so tupa be lehononku emem panganon ni angka musum, jala na so tupa be inumon ni halak sileban tuak anggurmu, naung hinangaluthonmu.",
      "type": "content"
    },
    {
      "verse": 9,
      "text": "Ingkon laos halak na papungupunguhon manganhon eme i, huhut mamuji Jahowa, jala laos halak na manjantarhon manginum tuak anggur i di angka alaman ni habadiaonku.",
      "type": "content"
    },
    {
      "verse": 10,
      "text": "Ruar ma hamu, ruar ma hamu sian angka harbangan! Sai pahornop hamu dalan di bangso i! Palentes, palentes hamu dalan balobung i, paduru hamu angka batu, patindang hamu ma partonggol di tongatonga ni angka bangso.",
      "type": "content"
    },
    {
      "verse": 11,
      "text": "Ida ma, nunga pola martingting Jahowa ro di ujung ni tano on: Paboa hamu ma tu boru Sion: Ida ma, nunga ro hatuaonmi! Ida ma, ihut tu ibana do upana, jala pamaloshonna di jolona.",
      "type": "content"
    },
    {
      "verse": 12,
      "text": "Jadi goaron ni halak ma nasida: Bangso na badia, angka na pinalua ni Jahowa; jala ho targoar na hinaholongan, huta na so sitadingkononhon be.",
      "type": "content"
    }
  ]
}