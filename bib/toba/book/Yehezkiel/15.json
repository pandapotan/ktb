{
  "book": "Yehezkiel",
  "chapter": 15,
  "verses": [
    {
      "verse": 1,
      "text": "I. Ingkon purunon do Jerusalem songon ranggas ni hau anggur na so adong haseana 1-8",
      "type": "title"
    },
    {
      "verse": 1,
      "text": "(I.) Dung i ro muse ma hata ni Jahowa tu ahu, songon on:",
      "type": "content"
    },
    {
      "verse": 2,
      "text": "Ale anak ni jolma, tung aha ma surung ni hau anggur martimbangkon saluhut hau hian? Manang ranting ni hau anggur na di tongatonga ni hau tombak?",
      "type": "content"
    },
    {
      "verse": 3,
      "text": "Tung tarbuat ma sian i bahen parhau mambahen ulaula sian i, manang tung tarbuat sian i nanggo labang sada manangkothon tusi ulaula manang aha?",
      "type": "content"
    },
    {
      "verse": 4,
      "text": "Ida ma, sinubahon do i tu api, asa disudahon, nunga pola suda tampahanna na dua i dipangan api, gabe sipusipu ia tongatongana, tung tagamon marguna dope i bahen ulaula?",
      "type": "content"
    },
    {
      "verse": 5,
      "text": "Ida ma, gari uju simpan dope, gari so tarpangke bahen ulaula, lam ia dung dipangan api ma, jala gabe sipusipu, tung tarpangke dope bahen ulaula?",
      "type": "content"
    },
    {
      "verse": 6,
      "text": "Dibahen i songon on do hata ni Tuhan Jahowa: Songon pangalaho ni hau anggur di tongatonga ni hau tombak, naung hupasahat tu api sudahononna, suang songon i naung hupasahat isi ni Jerusalem.",
      "type": "content"
    },
    {
      "verse": 7,
      "text": "Nunga apala bohingku hubahen gabe alonasida; malua pe nasida sian api na sada, ingkon suda nasida panganon ni api sadaan, asa tung ditanda hamu ahu do Jahowa, ia dung hubahen bohingku gabe alonasida.",
      "type": "content"
    },
    {
      "verse": 8,
      "text": "Jala nunga hubahen tano i gabe halongonan, ala mangoseosei nasida, ninna Tuhan Jahowa.",
      "type": "content"
    }
  ]
}