{
  "book": "Maleakhi",
  "chapter": 4,
  "verses": [
    {
      "verse": 1,
      "text": "(3-19) (IV.) Ai ida ma, na ro ma ari na marsigorgor, songon pamurunan, jadi doshon durame sude halak na jungkat dohot halak siulahon hajahaton, gabe marsijembur ma nasida bahenon ni ari na ro sogot, ninna Jahowa Zebaot, ndang adong tadingkononna di nasida nang urat, nang ranting.",
      "type": "content"
    },
    {
      "verse": 2,
      "text": "(3-20) Alai binsar ma anggo di hamu, angka na mangkabiari goarhu mata ni ari ni hatigoran mardongan hahisaron di linggom ni habongna, gabe ruar ma hamu jala panihalnihalon songon anak ni lombu, angka na ruar sian bara.",
      "type": "content"
    },
    {
      "verse": 3,
      "text": "(3-21) Jadi degedegeonmuna ma halak parjahat, ai doshon sirabun nasida sogot ditoru ni palak ni patmuna, di ari sibahenonku, ninna Jahowa Zebaot.",
      "type": "content"
    },
    {
      "verse": 4,
      "text": "(3-22) Sai paingotingot hamu ma patik ni si Musa, naposongki, na hupatolhas tu ibana uju di Horeb tu sandok Israel, angka patik dohot uhum.",
      "type": "content"
    },
    {
      "verse": 5,
      "text": "(3-23) (V.) Ida ma, suruanku ma tu hamu panurirang Elia, patujolo ni haroro ni ari ni Jahowa na bolon, jala na songkal i.",
      "type": "content"
    },
    {
      "verse": 6,
      "text": "(3-24) Asa ibana paulakkon roha ni amaama tu angka anakna, jala roha ni angka dakdanak tu amanasida, asa unang ro ahu mangkonahon uhum hamagoan tu tano on.",
      "type": "content"
    }
  ]
}