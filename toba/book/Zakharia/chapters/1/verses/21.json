{
  "book": "Zakharia",
  "chapter": 1,
  "verse": 21,
  "text": "(2-4) Jadi ningku ma: Aha do huroha sibahenonnasida on umbahen na ro? Jadi didok ibana ma songon on: I ma tanduk, angka naung paserak Juda, pola ndang tarbahen manang ise padirgak uluna. Alai ro soluk angka nasida on laho manonggoti nasida, laho mangupokkon angka tanduk ni angka bangso parbegu, angka na paginjang tandukna dompak tano Juda laho paserakkonsa."
}