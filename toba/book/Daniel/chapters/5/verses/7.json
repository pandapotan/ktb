{
  "book": "Daniel",
  "chapter": 5,
  "verse": 7,
  "text": "Dung i dipangiar rajai ma suarana mandokkon boanon angka parsibalik mata, halak Kasdim dohot angka partondung. Dung i ro ma hata ni rajai mandok tu halak na bisuk, angka na di Babel i: Manang ise jolma na umboto manjaha suraton dohot paboahon tu ahu lapatanna, ingkon marbaju dapdap ibana bahenon, jala horunghorung sere tu rungkungna, jala ingkon gabe raja paitolu ibana di harajaonku."
}