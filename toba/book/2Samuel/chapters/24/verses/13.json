{
  "book": "2 Samuel",
  "chapter": 24,
  "verse": 13,
  "text": "Jadi ro ma si Gad manopot si Daud paboahon hata i tu ibana, ninna ma mandok ibana: Atehe, dipangido roham do ro haleon potir pitu taon lelengna tu tanom? Manang tagonan ingkon maporus ho tolu bulan lelengna maradophon musum, asa dilele nasida ho? Manang tagonan masa begu antuk tolu ari lelengna tu tanom? Antong pingkiri ma jala timbang manang aha alus boanonku mulak tu Jahowa na marsuru ahu."
}