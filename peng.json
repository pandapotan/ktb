{
  "pengakuan_iman_hkbp": {
    "dokumen_1996": {
      "metadata": {
        "judul": {
          "batak": "PANINDANGION HAPORSEAON",
          "indonesia": "PENGAKUAN IMAN"
        },
        "subjudul": {
          "batak": "HURIA KRISTEN BATAK PROTESTAN ( H K B P ) TAHUN 1996",
          "indonesia": "HURIA KRISTEN BATAK PROTESTAN (HKBP) TAHUN 1996"
        },
        "penerbit": {
          "batak": "Pinaruar ni Kantor Pusat HKBP",
          "indonesia": "Diterbitkan Kantor Pusat HKBP"
        },
        "percetakan": {
          "batak": "Percetakan HKBP Jl. Jend. A. Yani 63 P. Siantar",
          "indonesia": "Percetakan HKBP Jl. Jend. A. Yani 63 P. Siantar"
        }
      },
      "isi": {
        "pendahuluan": {
          "bagian_a": {
            "judul": {
              "batak": "a) Huasona",
              "indonesia": "A) Kuasanya"
            },
            "poin": [
              {
                "batak": "Ia huaso Panindangion Haporseaon, i ma na marojahan di huaso ni Buku na Badia i, ai Debata do haroroan ni huaso ni Buku na Badia i.",
                "indonesia": "Kuasa (otoritas) Pengakuan Iman berdasarkan kuasa Alkitab, karena Allahlah sumber dari kuasa Alkitab."
              },
              {
                "batak": "Debata do na mamangke jolma gabe ulaulaNa manurathon Buku na Badia i (II Tim. 3: 16a), laos Debata do na mamangke angka naposoNa, parhobas di Huria i, patomutomu Panindangion Haporseaon ni huria i, hombar tu Hasintongan na di Buku na Badia (II Kor. 1: 21, 22). Nang pe marhuaso Panindangion Haporseaon i, tunduk do i tu huaso ni Buku na Badia i ala Buku i do haroroan ni poda na sintong. sihatindanghonon. Ia Buku na Badia i ndada hata ni jolma alai Hata ni Debata situtu do (II Tim. 3: 16 - 17).",
                "indonesia": "Allah memakai manusia menjadi alatNya untuk menulis Kitab Suci (2 Tim 3:16a), Allah jugalah yang memakai hambaNya, pelayan di Gereja, menyusun Pengakuan Iman dari Gereja itu, berdasarkan kebenaran yang terkandung dalam Alkitab (2 Kor 1:21-22). Walaupun Pengakuan Iman itu berkuasa, ia tunduk kepada kuasa Alkitab karena Alkitab itulah sumber dari ajaran yang benar untuk disaksikan. Kitab Suci bukanlah perkataan manusia tetapi firman Allah (2 Tim 3:16-17)."
              },
              {
                "batak": "Di bagasan hasintongan na sian Debata na pinapatarNa di Buku na Badia i, marhuaso do Panindangion Haporseaon papatarhon Hadirion dohot Sangkap ni Debata Sitolusada, papatarhon Haluaon na pinatupa ni Jesus Kristus, papatarhon hajongjongan ni huria i di portibi on dohot papatarhon angka arta partondion na ringkot botoon ni angka na porsea i (I Tes.2 :13).",
                "indonesia": "Di dalam kebenaran yang dari Allah yang dinyatakan dalam Kitab Suci, Pengakuan Iman mempunyai kuasa menyatakan kepribadian dan rencana Allah Tritunggal, menyatakan keselamatan yang dilakukan oleh Yesus Kristus, menyatakan keberadaan Gereja di dunia ini dan menyatakan harta rohani yang perlu diketahui oleh orang percaya ( l Tes 2: l 3)."
              },
              {
                "batak": "Na marhuaso do Panindangion Haporseaon manubuhon dohot pahothon haporseaon ni huria i; laos margogo do i mangalo dohot manulak nasa poda na lipe na tubu sian roharoha ni jolma.",
                "indonesia": "Pengakuan Iman mempunyai kuasa melahirkan meneguhkan iman Gereja, dan juga mempunyai kekuatan melawan dan menolak segala ajaran yang menyimpang yang lahir atas kehendak manusia."
              },
              {
                "batak": "Ingkon unduk situtu do roha ni sandok ruas ni huria i di nasa na pinodahon ni Panindangion Haporseaon; diguruhon ma i di bagasan serep dohot holong ni roha, ai na ro sian Huaso na tumimbo do poda i saluhutna. Dihangoluhon ma i songon hataridaan ni ngolu na di bagasan hagogoon ni Debata na manubuhon haporseaon, panghirimon dohot holong in roha.",
                "indonesia": "Seluruh warga jemaat harus dengan sungguh-sungguh tunduk terhadap seluruh yang diajarkan oleh Pengakuan Iman; hendaknya dipelajari dalam kerendahan hati dan kasih, karena semua ajaran itu berasal dari Yang Mahatinggi."
              }
            ]
          },
          "bagian_b": {
            "judul": {
              "batak": "b) Hajajadi ni Panindangion Haporseaon dohot Pamahena",
              "indonesia": "B). Lahirnya Pengaknan Iman dan Pemakaiannya"
            },
            "poin": [
              {
                "batak": "Sisada ihot do Panindangion Haporseaon ni HKBP dohot Panindangion Haporseaon ni angka huria na parjolo i na pinatomutomuna di bagasan tolu tingki na marasingasing, i ma : 1. Konfessi Apostolicum 2. Konfessi Niceanum 3. Konfessi Athanasianum Nang pe ndang dos pandohanna, dos do ianggo isi ni Panindangionna dohot tujuanna.",
                "indonesia": "Pengakuan Iman HKBP adalah merupakan satu kesatuan dengan Pengakuan Iman gereja-gereja yang pertama, yang dirumuskan pada tiga waktu yang berbeda-beda, yaitu: a. Pengakuan Iman Apostolicum, b. Pengakuan Iman Niceanum, c. Pengakuan Iman Athanasianum. Walaupun perumusannya tidak sama, isi dan tujuan Pengakuan Iman itu sama."
              },
              {
                "batak": "Ia Panindangion Haporseaon on, i ma pangarimpunan ni barita dohot poda pangajaran ni Buku na Badia i, na gabe isi ni haporseaon sihangoluhononta dohot ojahan panghirimonta di ngolu on dohot di ari sogot.",
                "indonesia": "Pengakuan Iman ini adalah kesimpulan dari berita dan ajaran Kitab Suci, itulah menjadi isi iman yang kita hayati dan dasar dari pengharapan kita dalam hidup sekarang dan yang akan datang."
              },
              {
                "batak": "Ia Panindangion Haporseaon on, i ma na gabe sulusulu, panogunogu dohot ojahan ni nasa pangulaon, pangajaran dohot jamita di HKBP, ai holan poda na sintong do na boi manirai dohot manondangi parngoluonta di portibion.",
                "indonesia": "Pengakuan Iman ini merupakan suluh, penuntun dan dasar dari segenap pekerjaan, pengajaran dan khotbah di HKBP, karena hanya ajaran yang benarlah yang dapat menggarami dan menerangi hidup kita di dunia ini."
              },
              {
                "batak": "Ia Panindangion Haporseaon on, i ma ondolan ni HKBP laho pahothon Aturanna, huhut marpanindangion rap dohot angka huria na di portibion.",
                "indonesia": "Pengakuan Iman ini adalah merupakan dasar bagi HKBP dalam menyusun Anggaran Dasarnya, dan bersaksi bersama-sama dengan gereja-gereja di dunia ini."
              },
              {
                "batak": "Ia Panindangion Haporseaon on, i ma ojahan ni HKBP mangalo dohot manulak nasa poda na maralo tu Hata ni Debata.",
                "indonesia": "Pengakuan Iman ini adalah dasar bagi HKBP melawan dan menolak segala ajaran yang bertentangan dengan Firman Allah."
              },
              {
                "batak": "Laos Panindangion Haporseaon on do patuduhon hadirion ni HKBP di bagasan nasa parsaoran oikumenis, panindangion dohot hajongjonganna di portibi on.",
                "indonesia": "Dan Pengakuan Iman ini jugalah yang menunjukkan jati-diri HKBP dalam seluruh persaudaraan oikumenis, dalam kesaksian dan keberadaannya di dunia ini."
              }
            ],
            "narasi_lanjutan": {
              "batak": "Huria na manindangi do Huria Kristen Batak Protestan. Na hinatindanghonna, i ma haporseaonna na marojahan di Buku na badia i, na gabe sihangoluhonon ni angka ruasna, sibaritahonon tu portibi on, dohot na gabe sitiopan maralohon angka pangajarion na so tingkos na tubu di bagasanna, dohot angka poda na lipe na adong di humaliang. Ala marojahan di Buku na badia i do panindangion ni huria i, tangkas ma tarida pardomuanna dohot nasa huria na adong di nasa tingki, angka na tong manindangi marojahan di Buku na sasada i. Asa, nang pe marasingasing rumang ni paraloan partondion na adong di sada partingkian, jala ala ni i marasingasing rumang ni sada Panindangion, jala marasingasing nang hata na pinahena, hot do isi ni haporseaon na hinatindanghonna. Tangkas do tarida hasadaon ni angka huria i, na margoar Pamatang ni Kristus, na manghamham nasa tingki, marungkil alai marsinondang manghatindanghon Hasintongan na sian Debata. Dibahen HKBP pe Panindangionna (Konfessi), ndang na manirang dirina huria i sian hasadaon ni angka huria, ai ndang na mambahen Panindangion na imbaru huria i. Na naeng mangkuling do muse huria i tu partingkion nuaeng di bagasan hata dohot rumang na tumangkas boi antusan ni dongan jolma. Ai na mangolu do hita jolma nuaeng di bagasan partingkian na gok nilai-nilai na hatop mubauba. Hot do dijalo jala dihangoluhon HKBP angka Konfessi naung adong hian di angka huria na parjolo i, i ma : - Konfessi Apostolicum - Konfessi Niceanum - Konfessi Athanasianum Ia Konfessi Apostolicum ( Panindangion ni angka apostel), i ma na tagoari \"Hata Haporsenon\" na sai tahatindanghon di ganup parmingguon ari Minggu. Tutu, ndang pola digoari disi angka mara partondion, i ma angka poda na lipe na nialo ni huria i di tingki i. Bulus do dihatindanghon haporseaon na tolu ponggol i Sandok isi ni Buku na Badia i taringot tu Debata Ama, Debata Anak, dohot Debata Tondi Parbadia, dohot taringot tu haluaon ni jolma manisia, dohot nasa na ringkot hatindanghonon di bagasan rumang na jempek jala tangkas. Na tubu do Konfessi Nicearum laho mangalo poda haliluon taringot to Hadebataon ni Jesus Kristus. i ma haliluon na pinodohon ni deba partogi di bagasan huria i sandiri. Tangkas situtu do Konfessi i manghatindanghon hadebataon ni Jesus Kristus di bagasan angka hata on : \"Jesus Kristus, Anak Sasada ni Debata, na tinubuhon ni Ama i di mula ni mulana. Debata na ro sian Debata. Hatiuron na ro sian Hatiuron. Debata na sintong na ro sian Debata na sintong, na tinubuhon ndada na tinompa, sisada Hadirion dohot Ama i na manompa saluhut. Ibana ro sian surgo ala ni hita jolma laho patupahon haluaonta\". Ndang na meret haporseaonta sian i jala laos i do na tahatindanghon di nasa jamita dohot pangajarion. Di na ro muse poda haliluon uju i, na mandok, ia Jesus i, ala Hata i (Logos) do Ibana, holan \"pengantara\" ni Debata do Ibana dohot jolma. Ndang gok Hadebataonna, jala ndang gok hajolmaonna. Hira na satonga debata do Ibana, satonga jolma. Ala ni i tubu ma Konfessi Athanasianum na tangkas mangalo poda i, huhut mangondolhon dohot manghatindanghon, na Debata situtu do Jesus i, jala Jolma situtu. Sisada hadirion do Ibana dohot Debata Ama, ndada tumoru jala na borhat do Tondi Parbadia i sian Ama i nang sian Anak i. Ndang tumoru Tondi Parbadia sian Jesus, jala ndang tumoru na dua Hadirion i sian Debata Ama. Hasitolusadaon ni Debata, i do na niondolhon ni Konfessi Athanasianum. Jala i do na hinangoluhon huhut hinatindanghon ni HKBP. Tutu do, holan pangantusion taringot tu Jesus Kristus do manontuhon rumang dohot isi ni pangantoion ni huria i maradophon nasa poda na adong dohot angka 'nilai-nilai\" ngolu na sai mubauba ala panghorhon na binoanhon ni partingkian. Nasa na hinatindanghon ni Konfessi HKBP, suang songon Konfessi ni huria na parjolo i, na marojahan do i di pangantusion di Jesus Kristus, Anak ni Debata di bagasan Hasitolusadaon, Sipalua hita jolma. Ala sisada ihot do Panindangion ni HKBP dohot Konfessi na tolu i, i ma Panindangion ni angka huria na parjolo i, laos sisada ihot do Panindangion i dohot poda ni Reformasi na niajarhon ni Marthin Luther, tarlobi di buku Katekismusna i. Laos i do pataridahon pardomuan ni HKBP dohot angka huria Luther na adong di portibi on, nang pe tongtong do diparmudumudu parsaoran na mangolu dohot angka huria na asing. Huhut do diparrohahon HKBP nang panindangion ni huria na adong di tano Jerman di bona ni abad 20, na tinariashon di \"Barmen Thesen\", uju lam lumlam pangantusion ni jolma taringot tu huaso na boi lipe pandalanhonna di harajaon portibi dohot di parhuriaon. Tung mansai maol manggulmit huria i uju i ala ni huaso portibi. Diondolhon \"Barmen Thesen\" do na holan Jesus Kristus do Raja na marhuaso di huria nang di nasa panggomgomion portibi. Tangkas ma na tubu do sada Konfessi. manang pe i marrumang \"pernyataan iman\" (statement of faith) manang \"These\" na holan manaringoti sabagian sambing sian haporseaon, siala ringkotna dihilala huria i manulak poda na lipe na marmara di tingki i, anggiat tung tangkas panghangoluhononhon ni ruas di poda na polin sitariashonon di portibi on. Songon i do nang partubu ni Konfessi HKBP di taon 1951. Ragam do mara partondion na manghaliangi huria di tingki i, i ma na ro sian angka agama na asing, sian angka poda haportibion, sian angka soara parbolatbolatan, nang sian angka panggunturi di bagasan huria i sandiri. Ditulak Konfessi i do sude angka poda na marmara i, gabe tangkas situtu tarida panumpak ni Konfessi i to ngolu partondion ni huria i. Alai di Sinode Godang HKBP taon 1987, tarbege ma angka soara na manghasiholi haimbaruon ni rumang ni Konfessi i, na mangido asa pinahembang angka poda na polin i dibagasan rumang na tumangkas boi mamangkulingi jolma di tingki on. Ndada na mandok paimbaruon, manguba manang manguduti Konfessi taon 1951 i, alai rumangna i do dipatoho hombar tu partingkian, jala ditambahon ma manang piga alus na so adong hian di Konfessi 1951 i ma taringot tu manisia (bindu 3), masyarakat (bindu 4), kebudayaan dohot lingkungan hidup (bindu 5 ). Songon i ma partubu ni Panindangion Haporseaon on. Ia Panindangion Haporseaon i tongtong do hot lapatanna, i ma panindangion na manghamham sude isi ni haporseaon na marojahan di Buku na Badia i. I ma na gabe : 1. Sihangoluhonon ni ruas ni huria i paboa \"..... ojak jala hot di bagasan haporseaon, jala so olo meret sian panghirimon ..... Kol. 1: 23 : mian di bagasan angka naginuruhon jala naung hinaporseaan II Tim. 3: 14 : \"gabe tutu ma ho parhalado ni Kristus, manghangoluhon hata haporseaon dohot poda na uli na niihuthonmi\" I Tim. 4: 6. 2. Sihatindanghonon di portibi on \"jamitahon Hata i, hajongjonghon di tingki na une nang so one....\" II Tim. 4: 2 \"Laho ma hamu, podai hamu ma saluhut bangso....\" Mt. 28:19. 3. Sitiopan maralohon nasa halak pangunjuni dohot musu ni haporseaon \"....tontong ma hobas mangalusi ganup na manungkun hamu taringot tu na hinirim ni rohamuna...\" I Petrus 3: 15: \"Haburjuhon ma paraloan haporseaon na denggan i\" ITim. 6: 12. 4. Siteanon ni angka sundut na mangihut di huria i, manghangoluhon hasadaon ni haporseaon dohot angka sundut na parjolo \"Ingkon gogoonmu mangajarhon angka i tu angka anakmu, jala taringotanmuna angka i....\" 5 Musa 6: 7.",
              "indonesia": "HKBP adalah Gereja yang bersaksi. Yang disaksikan adalah imannya yang didasarkan pada Kitab Suci, untuk dihayati segenap warganya, untuk diwartakan kepada dunia ini, dan yang menjadi pegangan menghadapi ajaran yang tidak benar yang lahir di dalam gereja itu sendiri serta ajaran yang ada di sekitarnya. Karena kesaksian Gereja adalah berdasarkan Kitab Suci, maka nyatalah dengan jelas hubungannya dengan segenap gereja yang ada di segala waktu, yang tetap bersaksi berdasarkan Kitab Suci yang satu itu. Oleh karena itu, walaupun bentuk tantangan kerohanian pada satu waktu berbeda, yang mengakibatkan bentuk dari satu Pengakuan Iman berbeda-beda, dan rumusan kalimatnya dipakai berbeda, namun isi Pengakuan Iman yang disaksikannya adalah sama dan tetap. Kesatuan dari gereja-gereja itu nyata sekali, yang disebut Tubuh Kristus, yang merangkum segala waktu, yang bergumul tetapi tetap bersinar menyaksikan kebenaran yang dari Allah. Dalam menyusun Pengakuan Imannya (Konfessi), HKBP tidak memisahkan diri dari kesatuannya dengan gereja-gereja, sebab HKBP tidaklah menetapkan suatu Pengakuan Iman yang baru. Tetapi, Gereja itu berbicara dalam waktu ini melalui kata dan tanda yang lebih jelas yang dapat mudah dipahami oleh semua orang. Kita sekarang hidup dalam satu era yang memiliki berbagai nilai yang cepat berubah. HKBP tetap menerima dan menghayati Pengakuan Iman yang sudah ada pada gereja-gereja yang terdahulu, yaitu: - Konfessi Apostolicum - Konfessi Niceanum - Konfessi Athanasianum. Pengakuan Iman Apostolicum (Pengakuan Iman Para Rasul) itulah yang kita sebut \"Pernyataan Iman\" yang kita saksikan setiap Minggu. Memang benar, di situ tidak disebut ancaman kerohanian, yaitu ajaran yang menyimpang yang ditentang oleh gereja pada waktu itu. Pengakuan Iman yang tiga bagian itu dengan murni dan tulus menyaksikan isi Kitab Suci tentang Allah Bapa, Allah Anak dan Allah Roh kudus, tentang keselamatan manusia dan segenap yang perlu disaksikan dalam bentuk yang singkat dan jelas. Pengakuan Iman Niceanum lahir untuk menentang ajaran sesat tentang ke-Allah-an Yesus Kristus, yang diajarkan oleh sebagian pemimpin gereja pada waktu itu. Maka Pengakuan Iman Niceanum dengan jelas menyaksikan ke-Allah-an Yesus Kristus dalam pernyataan berikut: \"Yesus Kristus, Anak Tunggal Allah, yang diperanakkan Allah sejak dari semula, Allah yang datang dari Allah, Terang yang datang dari Terang, Allah yang benar yang datang dari Allah yang benar, yang dilahirkan bukan diciptakan, satu hakekat dengan Bapa yang menciptakan segala sesuatu. Dia datang dari sorga karena kita manusia untuk memberikan keselamatan kita,\" Iman kita tidak akan bergeser dari kesaksian itu, dan Pengakuan Iman yang demikian itu pulalah yang kita saksikan melalui khotbah dan pengajaran. Ketika munculnya lagi ajaran sesat yang mengatakan : \"Yesus, karena Dia adalah Firman, hanyalah \"pengantara\" Allah dan manusia. Ke-Allah-an Yesus tidak penuh, kemanusiaanNya pun tidak penuh. Yesus sepertinya \"setengah Allah dan setengah manusia\". Oleh karena itu lahirlah Pengakuan Iman Athanasianum yang dengan jelas menentang ajaran tersebut, sekaligus menekankan dan menyaksikan bahwa Yesus itu sungguh-sungguh adalah Allah, dan sungguh-sungguh manusia. Yesus dan Allah (Bapa) adalah satu hakekat, tidak lebih rendah; dan Roh Kudus datang dari Bapa dan dari Anak. Roh Kudus tidak lebih rendah dari Yesus, dan kedua hakekat itu tidak lebih rendah dari Allah Bapa. Ketritunggalan Allahlah yang ditekankan oleh Pengakuan Iman Athanasianum. Dan Pengakuan Iman yang demikian itu jugalah yang dihayati dan disaksikan oleh HKBP. Adalah benar bahwa hanya pemahaman tentang Yesus Kristuslah yang menentukan bentuk dan isi dari campur tangan Gereja terhadap segala ajaran dan nilai-nilai kehidupan yang ada dan yang selalu berobah akibat perobahan zaman. Segala yang disaksikan Pengakuan Iman HKBP adalah seperti Pengakuan Iman yang mula-mula itu yang berdasar pada pemahaman tentang Yesus Kristus, Anak Allah dalam Ketritunggalan, Juruselamat kita manusia. Oleh karena Pengakuan Iman HKBP adalah satu kesatuan dengan tiga Pengakuan Iman yang disebut di atas, yaitu Pengakuan gereja mula-mula, maka Pengakuan Iman HKBP adalah juga merupakan satu kesatuan dengan Pengakuan Iman dan ajaran Reformasi yang diajarkan oleh Martin Luther, terutama yang terkandung dalam Katekhismusnya. Kesatuan itu pulalah yang menandakan kesatuan HKBP dengan Gereja-gereja Lutheran yang ada di dunia ini, walaupun HKBP tetap memelihara persaudaraan yang hidup dengan gereja-gereja lain. HKBP juga memperhatikan Pengakuan Iman gereja yang ada di Jerman pada awal abad 20, yang dinyatakan dalam Barmen Thesen. Barmen Thesen muncul ketika pemahaman manusia kacau tentang kuasa, yang dapat menyimpang pelaksanaannya dalam pemerintahan sekuler dan di aras gereja. Pada waktu itu gereja sangat sulit bergerak karena kuasa dunia. Barmen Thesen menekankan bahwa hanya Yesus Kristuslah Raja yang berkuasa di dalam Gereja dan terhadap semua penguasa di dunia ini. Jelaslah suatu Pengakuan Iman, apakah itu merupakan pernyataan iman atau \"these,\" lahir hanya menyinggung sebagian saja dari iman karena Gereja merasakan betapa pentingnya menolak ajaran yang menyimpang dan berbahaya pada waktu itu, agar penghayatan warga jemaat akan ajaran iman sungguh-sungguh murni, yang disaksikan di dalam dunia. Demikian halnya dengan kelahiran Pengakuan Iman HKBP pada tahun 1951. Ketika muncul aneka ragam bahaya kerohanian yang mengancam Gereja, yang datang dari agama lain, dari ajaran keduniawian, dari suara-suara pemecah-belahan dan dari pengacau di tengah gereja itu sendiri. Pengakuan Iman HKBP menolak semua ajaran yang membahayakan itu, sehingga dengan demikian nyatalah pengaruh baik Pengakuan Iman itu terhadap kehidupan kerohanian Gereja. Dalam Sinode Agung 1987, terdengarlah suara yang merindukan bentuk Pengakuan Iman yang baru dan meminta supaya ajaran yang murni itu diperluas dalam bentuk yang lebih jelas yang dapat menyapa manusia pada zaman ini. Bukan mengatakan hendak membaharui, merobah atau menyambung Pengakuan Iman 1951, tetapi agar bentuknya disesuaikan dengan zaman, dan beberapa jawaban yang tidak ada dalam Pengakuan Iman 1951 ditambahkan, yaitu tentang manusia (Pasal 3), masyarakat (Pasal 4), kebudayaan dan lingkungan hidup (Pasal 5). Demikianlah riwayat lahirnya Pengakuan Iman ini. Pengakuan Iman itu artinya tetap sama, yaitu Pengakuan Iman yang mencakup semua isi iman yang berdasar pada Kitab Suci. Itulah yang menjadi : 1. Dihayati warga Gereja dalam menyatakan \"... berdiri dan teguh dalam iman, dan tidak akan bergeser dari pengharapan...\" Kol. 1:23: \"... tetap berpegang pada kebenaran yang telah engkau terima dan engkau yakini \" (2 Tim 3:14). \"Engkau akan menjadi seorang pelayan Kristus Yesus yang baik, terdidik dalam soal-soal pokok iman kita dan dalam ajaran sehat yang telah kau ikuti selama ini\" (1 Tim 4:6). 2. Disaksikan di dunia ini, \"Beritakanlah firman, siap sedialah baik atau tidak baik waktunya...\" (2 Tim 4:2). \"Pergilah, jadikanlah semua bangsa...\" (Mat 28:19). 3. Pegangan terhadap semua orang yang mencobai dan musuh iman. \"Siap sedialah pada segala waktu untuk memberi pertanggungan-jawab kepada tiap-tiap orang yang meminta pertanggungan-jawab dari padamu tentang pengharapan yang ada padamu. . . \" (1 Pet 3:15). 4. Diwarisi oleh angkatan yang berikut dalam gereja, dan menghayati kesatuan iman bersama angkatan yang terdahulu. \"Haruslah engkau mengajarkannya berulang-ulang kepada anak-anakmu dan membicarakannya...\" (Ulangan 6:7)."
            }
          }
        },
        "pasal": [
          {
            "nomor": 1,
            "judul": {
              "batak": "TARINGOT TU DEBATA",
              "indonesia": "TENTANG ALLAH"
            },
            "subbagian": [
              {
                "judul": {
                  "batak": "A. Hadirion ni Debata.",
                  "indonesia": "A). Kepribadian Allah"
                },
                "isi": {
                  "batak": [
                    "Tahaporseai jala tahatindanghon do : Sada do Debata, i ma TUHAN DEBATA JAHOWA, na so marmula na so marujung, pargogo na so hatudosan, na so hadodoan, na so olo muba, na sun badia, parrimas tu na so unduk tu hataNa, parbinoto na sun, parroha na sintong, haposan, na papatarhon diriNa, sitompa nasa na adong, na manggohi langit dohot tano, na marmudumudu, pardenggan basa, mual ni hangoluan, pasupasu dohot hatuaon, na manggomgomi. Raja ni angka raja jala Tuhan ni saluhut, parsi roha godang, parholong roha, sisesa dosa, sipalua, paruhum na tigor, na manghamonanghon, na pahehehon, na pasadahon, na marmahani, na mangondihon mual ni nasa hapistaran dohot parbinotoan. Ibana do huhut na mangajarhon parhusoran ni tingki (sejarah) nang hamatean (5 Musa 6:4: 2 Musa 3:14; 1 Musa 17:1; Psalm 105: 8; 1 Kor 1 :9: II Tes. 3: 3; Luk. 1: 37; Rom 11: 33; 5 Musa 10: 17; Roma 2: 11; I Kor. 1: 30; Psalm 103: 8: 24: 1; Jes. 6: 3; Joh 3: 16; 1 Tim 6: 15 - 16).",
                    "Marhite panindangion on taondolhon do na tongtong Debata jonok, mangantoi, mangula, mangatur dohot manguhumi ngolu ni jolma marsadasada, houm, bangso dohot nasa na tinompa di sandok hasiangan on. Ala ni i holan Debata Jahowa do sisombaon, sihaporseaon, sioloan. Ingkon umbiar jala humolong jala umpos rohanta mida Ibana asa mida nasa na adong. Situlahon do poda na mansoadahon Debata dohot hadirionNa, songon i ma na mardebatahon na tinompa. Tatulak do huhut nasa poda dohot pangalaho na pasangap sibolis dohot huaso haholomon (patudos tu R.P.P HKBP. II 2B hal 15 dohot III. I. a. c. d. hal. 17 - 180)."
                  ],
                  "indonesia": [
                    "Kita mempercayai dan menyaksikan : Allah itu esa, itulah TUHAN ALLAH, yang tidak berawal dan tidak berakhir, yang mahakuasa, yang keberadaanNya tidak terselami, yang tidak berobah, yang mahakudus, pemarah terhadap orang yang tidak tunduk kepada FirmanNya, yang mahatahu, yang hatinya benar, setia, yang menyatakan diriNya, pencipta segala sesuatu, yang memenuhi langit dan bumi, yang memelihara, yang pemurah, sumber kehidupan, berkat dan kebahagiaan, yang memerintah. Raja dari segala raja dan Tuhan dari segalanya, mahapemurah, pengasih, Pengampun, Juruselamat, yang hakumnya benar, yang menang, yang membangkitkan, Pemersatu, yang Gembala, Pembela, sumber dari segala pengetahuan. Dia jugalah yang menguasai sejarah dan kematian (Ulangan 6:4, Kel 3:14; Kej 17:1; Mazm 105:8; 1 Kor 1:9; 2 Tes 3:3; Luk 1:37; Roma 11:33; Ulangan 10:17; Roma 2:11 1 Kor 1:30; Mazm 103:8, 24:1; Yes 6:3; Yoh 3:16; 1 Tim 6:15-16).",
                    "Dengan pengakuan ini kita menekankan bahwa Allah senantiasa dekat, campur tangan, bekerja, mengatur dan menghakimi kehidupan setiap orang, kaum, bangsa dan segala ciptaan di seluruh penjuru dunia ini. Karena itu hanya Allah saja yang disembah, yang dipercayai, yang dituruti. Kita harus lebih takut, lebih mengasihi dan lebih yakin kepadaNya dari pada kepada yang lain yang ada di bumi ini. Ajaran yang meniadakan Allah dan keberadaanNya, demikian juga yang meng-allahkan ciptaan Allah, kita tolak. Kita juga menolak segala ajaran dan kebiasaan yang menyembah iblis dan kuasa kegelapan (band. R.P.P HKBP, II 2B hal 15 dan III.1.a.c.d. hal 17-180)."
                  ]
                }
              },
              {
                "judul": {
                  "batak": "B. Hasitolusadnon ni Debata",
                  "indonesia": "B) Ketritunggalan Allah"
                },
                "isi": {
                  "batak": [
                    "Tahaporseai jala tahatindangkon do : Sada do Debata jala di bagasan hapataranNa sitolusada do Ibana, i ma Debata Ama, Debata Anak dohot Debata Tondi Pobadia, na so marmula na so marujung (Joh. 5: 19; 14: 11; 1: 1; 15: 26; II Kor. 13: 13; Mat. 28: 19). Marhite on tatulak do poda Triteisma na mandok tolu Debata ni halak Kristen.",
                    "1. Debata Ama: Debata Ama do na manompa, marmudumuduhon dohot manggomgomi nasa na tarida dohot na so tarida, sian mula ni mulana sahat ro di saleleng ni lelengna. Dipapatar Debata Ama do diriNa marhite Jesus Kristus AnakNa na sasada i. Sipalua hajolmaon, jala disahaphon Ibana do haluaon i marhite TondiNa Tondi Parbadia i, umbahen na dipatau hita mandok \"Amang\" tu Ibana. Marhite i taondolhon do balga ni holong ni roha ni Debata Ama i, na manarihon nasa na ringkot di ngolu ni jolma, marhite dalan na niantusan ni jolma i. Ala ni tatulak do poda na mansoadahon panompaon ni Debata di nasa na adong, songon i nang poda fatalisme (takdir. sibaran, bagian) na mamboan jolma i tu sikap ni passip sambing, dohot na manjaha parpeak ni bintang nang manjaha guratgurat ni tangan.",
                    "2. Debata Anak: Debata Anak i ma Jesus Kristus, hapataran ni Debata Ama na mangarumari diriNa gabe jolma : na tinubuhon ni si Maria, na gabegabean sian Tondi Parbadia andorang so habubuhan. Ibana do Tuhan na humophop dohot paluahon jolma manisia. Diantoi Ibana do parsorion ni hajolmaon dohot nasa bangso di sude tingki, jala haposan situtu do Ibana sahat ro di saleleng ni lelengna. Dipalua do jolma manisia sian gomgoman ni sibolis, sian parhatobanon ni dosa, sian uhum ala dosa, dohot sian hamagoan nang hamatean na tumaon na bernit pola mate di hau pinarsilang. Ibana do hagogok ni pelean pardengganan tu Debata siala dosa ni hajolmaon. Na tuat do Ibana tu banua toru dung ditanom, na mulak mangolu di ari patolohon, na manaek tu surgo, laho hundul tu siamun ni Debata Jahowa. Amana i. Marhite i do dipatimbo Debata Ibana jala dibasabasahon goar na sumurung asa nasa goar. Asa somba tu goar ni Jesus nasa ulu ni tot na di banua ginjang i dohot na di tano nang na di toru ni tano, sian i do Ibana mangondihon nasa na porsea huhut manggomgomi saluhut, paima mulak sogot tu tano on manguhumi na mangolu dohot na mate. Asa nasa soara marhatopothon : \"Jesus Kristus do Tuhan, bahen hasangapon ni Debata Ama\" (Mat. 28: 18; Heb 9: 14; Pil. 2: 9 - 14; Ep. 1: 20 - 22; 1: 7; Joh. 3: 16)",
                    "3) Debata Tondi Parhadia: Debata Tondi Parbadia, i ma hapataran ni Debata marhite TondiNa. Di bagasan hadirion, hasitolusadaon na mangula do Debata Tondi Parbadia rap dohot Debata Ama nang Debata Anak. sian saleleng ni lelengna ro di saleleng ni lelengna. Tondi ni Debata do na mangaramoti, manuturi, manurirangi sude jolma dohot pahothon uhum hatigoran na adong di hasiangan on. (Jer. 11: 2; 9: 6; Joel 3: 1; Poda 8: 12 - 31; I Kor. 14: 3 - 6, 28; Pangk.22). Ibana do na pasahathon hata nang Pangungkapon na sian Debata tu angka Panurirang. Tondi Parbadia do na manguduti ulaon ni Jesus Kristus di portibi on, laho manjou papungupunguhon, pasadahon parsaoran (Oikumene, Koinonia), pahehe panindangion (marturia) dohot panghobasion (diakoni), huhut pabadiahon Huria i marhite Barita na Uli. Tondi Parbadia do na mangajari portibi on taringot tu dosa, hatigoran dohot uhum, Ibana do na manohaphon haluaon ni na porsea i, mambahen hamubaon ni roha, patiurhon, paimbaruhon hadirion, manogunogu tu hasintongan, mangajari pasangaphon Debata, huhut paradehon sinjata partondion di na porsea i (Rom 8: 14 - 17; I Kor. 3: 16; Tit. 3: 5; U1. 2: Haporseaon ponggol patoluhon dohot lapatanna). Marhite poda on taondolhon do holan sada do Tondi na badia, i ma Tondi Parbadia i. Ibana do mambahen marparbue Barita na Uli, nang pajongjong Huria i di portibion, Mangula do Tondi Parbadia sian hadirionNa so ala ni usaho ni jolma (Gal. 5: 22 - 23; Ep. 4: 3 - 6). Ibana do haroroan ni nasa ulaon na balga (haholongan) na pasangaphon Debata. Situlahon do poda na mandok dos do Tondi Parbadia dohot angka Tondi na asing i di portibion on. Laos tatulak do nasa hataridaan ni na tonditondion, manang pe i sian ulaon pajagahon (usaho kesadaran) jolma, manang na tubu so sian panagamanna. Suang songon i nang poda na mandok na so porlu be marubat molo dung ginohan ni Tondi Parbadia. Tatulak do nang parhataan sileban (glosolalia) na so niantusan ni jolma na gabe bonsir ni hagaoron di punguan ni angka na porsea. Sude ulaon na balga na so pasangaphon Debata ndang sian Tondi Parbadia i. Ndang ulaon na balga (halongangan) suhatsuhat ni haporseaon, ala ni i situlahon do i."
                  ],
                  "indonesia": [
                    "Kita mempercayai dan menyaksikan : Allah itu esa dan di dalam penyataanNya yang Tritunggal, yaitu Allah Bapa, Allah Anak dan Allah Roh Kudus, yang tidak berawal dan tidak berakhir (Yoh 5:19; 14:11; 1:1; 15:26; 2 Kor 13:13; Mat 28:19). Berdasarkan ini kita menolak ajaran Triteisme yang mengatakan Allah orang Kristen itu ada tiga.",
                    "1. Allah Bapa: Allah Bapalah yang menciptakan, memelihara dan memerintah segala yang kelihatan dan yang tidak kelihatan, dari awal hingga selama-lamanya. Allah Bapa menyatakan diriNya melalui Yesus Kristus, AnakNya yang tunggal itu, Juruselamat manusia dan Dia memeteraikan keselamatan itu melalui rohNya, Roh Kudus, dengan demikian kita dimampukan berseru \"Ya Bapa\" kepadaNya. Dengan pernyataan itu kita menekankan besarnya kasih Allah Bapa, yang menyediakan semua yang diperlukan manusia dalam hidupnya, melalui cara yang dimengerti dan tidak dimengerti oleh manusia. Karena itu kita menolak ajaran yang menyangkali penciptaan Allah atas segala sesuatu, demikian juga dengan ajaran fatalisme (takdir, suratan, nasib) yang menjadikan manusia pasif saja, dan yang mengamati letak bintang dan yang menafsirkan suratan tangan.",
                    "2. Allah Anak: Allah Anak adalah Yesus Kristus, penyataan Allah Bapa yang mengosongkan diriNya dan menjadi manusia, yang dilahirkan oleh Maria, dikandung dari Roh Kudus sebelum ada mengenal suami Dialah Tuhan yang melindungi dan menyelamatkan manusia. Dia mempedulikan penderitaan manusia dan segala bangsa pada segenap waktu, dan Dia setia selama-lamanya. Dia menyelamatkan, membebaskan manusia dari kuasa iblis, dari perhambaan dosa, dan dari maut dan kematian, Dia menderita sengsara hingga mati di kayu salib, Dialah kesempurnaan korban pendamaian oleh Allah, karena dosa manusia. Dia turun ke dalam maut, bangkit kembali dari kematian pada hari ketiga, naik ke sorga, duduk di sebelah kanan Allah Tuhan, BapaNya. Karena itulah Dia ditinggikan oleh Allah, dan kepadaNya diberikanNya nama di atas segala nama. Agar semua lutut di sorga dan di bumi dan yang ada di bawah bumi sujud kepadaNya, dari situlah Dia membela semua orang percaya dan memerintah semuanya, sebelum Dia datang kembali ke dunia ini untuk menghakimi orang yang hidup dan yang mati. Agar semua lidah mengaku: \"Yesus Kristuslah Tuhan, demi kemuliaan Allah Bapa\" (Mat 28:18; Ibr 9:14; Filp 2:9-14; Ef 1:20-22. 1:7; Yoh 3:16).",
                    "3. Allah Roh Kudus: Allah Roh Kudus adalah penyataan Allah melalui RohNya. Di dalam kepribadianNya, ketritunggalan Allah, Roh Kudus bekerja bersama Allah Bapa dan Allah Anak, dari sejak awal sampai selama-lamanya. Roh Allahlah yang memelihara, menuntun, bernubuat bagi semua manusia dan meneguhkan hukum keadilan yang ada di dunia ini (Yer.11:2; 9:6; Yoel 3:1; Amsal 8:12-31; 1 Kor 14: 3-6, 28; Wahyu 22). Dialah yang menyampaikan Firman dan Wahyu dari Allah. Roh Kuduslah yang meneruskan pekerjaan Yesus Kristus di dunia ini, untuk memanggil, mengumpulkan, menyatukan orang percaya menjadi persekutuan (oikumene, koinonia), menggalakkan kesaksian (marturia) dan pelayanan (diakonia), dan yang mengkuduskan Gereja melalui Kabar Baik. Roh Kuduslah yang mengajar dunia ini tentang dosa, kebenaran dan hukum, Dialah yang memeteraikan keselamatan orang percaya, membuat orang bertobat, menerangi, membaharui kepribadian, menuntun manusia kepada kebenaran, mengajar manusia memuliakan Allah dan menyediakan senjata roh bagi orang percaya (Roma 8:14-17; 1 Kor 3:16; Tit 3:5; K. Rasul 2; Pengakuan Iman bagian ketiga dan artinya). Dengan ajaran ini kita menekankan bahwa Roh yang kudus hanya satu itulah Roh Kudus. Dialah yang menjadikan Kabar Baik menghasilkan buah, dan yang mendirikan Gereja di dunia ini. Roh Kudus bekerja dari diriNya sendiri, tanpa kuasa manusia (Gal 5:2223; Ef 4:3-6). Dialah sumber dari segala pekerjaan besar (mujizat) yang memuliakan Allah. Ajaran yang mengatakan Roh Kudus sama dengan roh-roh yang lain yang ada di dunia ini, ditolak. Dan menolak segala bentuk kerasukan roh, apakah itu upaya penjagaan diri manusia secara sadar ataupun yang lahir dari ketidaksadaran. Demikian juga ajaran yang mengatakan bahwa orang yang dipenuhi Roh tidak perlu bertobat. Kita juga menolak bahasa asing (glosolalia) yang tidak dapat dimengerti orang yang menjadi pemicu keributan dalam persekutuan orang percaya. Semua karya besar yang tidak memuliakan Allah, bukanlah berasal dari Roh Kudus. Bukan karya besar yang menjadi ukuran iman, maka itu harus ditolak."
                  ]
                }
              }
            ]
          },
          {
            "nomor": 2,
            "judul": {
              "batak": "HATA NI DEBATA",
              "indonesia": "FIRMAN ALLAH"
            },
            "isi": {
              "batak": [
                "Tahaporseai jala tahatindangkon do : Ia Bibel i, i ma Padan Narobi dohot Padan Naimbaru tung hata ni Debata do i. Dipapatar i do sangkap ni Debata laho paluahon jolma na marpamusatan di Jesus Kristus. Taantusi do hata ni Debata marhitehite panogunoguon ni Tondi Parbadia (I Kor. 12: 3; Joh. 16: 15; 2 Ptr. 1: 20—21). Ai nasa surat i, sinihathon ni Debata do, jala hasea mamodai, maminsang, pauliulihon, manogunogu di bagasan hatigoran, asa rimpas halak ni Debata, hobas tu nasa ulaon na denggan (2 Tim. 3: 16—17). Na gabe daging do hata i jala marpamusatan di bagasan Jesus Kristus ( Jon. 1: 14).",
                "Marhite poda on: Taondolhon do holan hata ni Debata na binoan ni Tondi Parbadia do boi pasahathon huria i dohot padomudomuhon Huria dohot padomudomuhon angka bangso dohot angka suku-suku bangso. Taondolhon do asa sude parhalado dohot ruas hobas pararathon Barita na Uli (Mat. 28: 19 - 20) Taondolhon do na so holan partohonan marsaulihonsa, alai sude ruas ni huria do pajambar di parbinotoan mangguruhon dohot manghangoluhon hata ni Debata. Taondolhon do hata ni Debata songon mual hangoluan dohot ojahan (pedoman) ni pangulaon dohot ngolu halomoan ni Debata na marguna di ganup halak, keluarga, panogunoguon (pengajaran Agama), punguan partangiangan (kebaktian) dohot patauhon jolma i boi berdialog di sude parsaoranna di masyarakat, di portibi on. Taalo do pingkiran na pamasukhon Bibel i tu batang ni na mate na marlapatan boi parhiteanna i laho bongot tu harajaon ni Debata. Taalo do pingkiran na mamangke Bibel i laho maniti ari dohot patangkashon sibaranna. Molo ringkot di na manjalo jabatan na imbaru di pamarenta boi do pangkeon Bibel i songon parhiteanna laho manghajongjonghon padanna. Tatulak do na mamangke Bibel laho patolonhon."
              ],
              "indonesia": [
                "Kita mengakui dan menyaksikan : Alkitab, yaitu Perjanjian Lama dan Perjanjian Baru adalah sungguh-sungguh Firman Allah. Alkitab menyatakan rencana Allah untuk menyelamatkan manusia yang pusatnya adalah Yesus Kristus. Kita mengerti Firman Allah melalui bimbingan Roh Kudus (l Kor 12:3; Yoh 16:15; 2 Petr 1 :20-21). Segala tulisan yang diilhamkan Allah memang bermanfaat untuk mengajar, untuk menyatakan kesalahan, untuk memperbaiki kelakuan dan untuk mendidik orang dalam kebenaran. Dengan demikian tiap-tiap manusia kepunyaan Allah diperlengkapi untuk setiap perbuatan baik (2 Tim 3:16-17). Firman itu menjadi daging dan berpusat pada Yesus Kristus (band. Yoh 1:14).",
                "Dengan ajaran ini : Kita menekankan bahwa hanya Firman Allah yang diilhamkan oleh Roh Kuduslah yang dapat menyatukan Gereja dan mempersatukan gereja-gereja, bangsa-bangsa dan seluruh suku bangsa. Kita menekankan supaya semua majelis dan warga jemaat siap sedia memberitakan Kabar Baik (Mat 28:19-20). Kita menekankan bahwa bukan hanya orang yang ditahbiskan yang menerima tugas, tetapi semua warga jemaat mendapat bagian akan pengetahuan yang perlu untuk mempelajari dan menghayati Firman Allah. Kita menekankan bahwa Firman Allah adalah sumber kehidupan dan pedoman pekerjaan dan kehidupan yang berkenan bagi Allah, yang berguna bagi setiap orang, keluarga, pengajaran agama, kebaktian dan yang mengajak manusia mau berdialog dengan orang lain melalui semua persekutuannya di tengah masyarakat, di dunia ini. Kita menentang tindakan yang memasukkan Alkitab ke dalam peti orang mati karena berkeyakinan bahwa dengan cara itu dia dapat masuk ke dalam Kerajaan Allah. Kita menentang tindakan pemakaian Alkitab untuk memilih hari yang baik dan untuk mengetahui nasibnya. Bila diperlukan, pada saat menerima jabatan baru dalam pemerintahan Alkitab dapat dipakai sebagai perlengkapan untuk menyatakan janjinya. Kita menolak pemakaian Alkitab untuk bersumpah."
              ]
            }
          },
          {
            "nomor": 3,
            "judul": {
              "batak": "M A N I S I A",
              "indonesia": "M A N U S I A"
            },
            "isi": {
              "batak": [
                "Na tinompa ni Debata do manisia i, baoa dohot boruboru tumiru rupaNa tudos tu pangalahoNa (Imago Dei), di bagasan martabat na dos, jala dilehon do huaso tu nasida laho mangarajai, mangaramoti dohot patureturehon (mengolah) sude angka jadijadianNa na adong di portibi on. Ditompa do jolma i di bagasan kebebasan dohot tanggungjawab laho manghobasi Debata i sandiri dohot sude na tinompaNa i. Dung madabu jolma i tu dosa ala pangela ni sibolis na gabe dosa teanteanan ni sude sundut na mangihut, gabe tongtong do di bagasan pangunjunan jolma i, dirajai dosa i (Rom 7: 17), jala mago ma parngoluonna maradophon Debata, mangalo dohot marbalik sian Debata : dilaosi ma patik ni Debata; ndang maila be ibana mangulahon dosa. Ndang margogo jolma i paluahon dirina. Laho papatarhon haluaon na sian Debata disuru ma surusuruanNa na tinompaNa i mangurupi angka sitean haluaon i, ai Debata do na boi paluahon ganup jolma. Dipasahat Tuhan i ma hataNa. Na laho manghobasi dirina, haporseaonna, holong ni rohana dohot hatauon laho mangalo dosa i. Lam tu ragatna do pangalaho i na manghorhon tu hajahaton i, mangulahon hajahaton na metmet ummura hona uhum, hape hajahaton na balga jotjot malua sian uhuman, ala ni ulaon ni jolma na so tigor dohot angka sitindangi gapgap na tubu di bagasan panguhuman ni jolma. Ujung ni sude dosa manang beha pe rumangna marhapatean do tu hamatean. Holan sian asi ni roha ni Debata do, marhite panobusion ni Jesus Kristus, tubu dalan haluaon tu ganup jolma. Ia dalan manjalo i marhite haporseaon na niula ni Tondi Parbadia, asa diauhon hamubaon ni roha dohot hasesaan ni dosa naung pinarade ni Jesus Kristus marhite hamateanNa dohot haheheonNa gabe jolma na imbaru hita. Haporseaon na songon i do dirajumi Debata na gabe hapintoran di jolma, mangolu ibana marhite haporseaonna nang pe madabu jolma tu bagasan dosa (Simul justus et peccator), alai dijou Debata jolma na porsea i gabe Anak ni Debata dohot donganNa pangula di harajaon ni Debata. (I Kor. 3: 9).",
                "Marhite poda on: Tatulak do pingkiran paboa jolma i gabe Debata. Tatulak do pingkiran paboa jolma i gabe songon hatoban, masin manang pinahan siala ni ulaon dohot sinadonganna.Taondolhon do na gabe dongan saulaon ni Debata do jolma i di Harajaon ni Debata."
              ],
              "indonesia": [
                "Manusia adalah ciptaan Allah, laki-laki dan perempuan, menurut gambarNya, sama dengan perangaiNya (Imago Dei), dengan martabat yang sama, dan kepada mereka diberikan kuasa untuk menguasai, memelihara dan mengolah seluruh ciptaanNya yang ada di dunia ini. Manusia diciptakanNya dalam kebebasan dan tanggungjawab untak melayani Allah dan seluruh ciptaanNya. Setelah manusia jatuh ke dalam dosa, karena godaan iblis, dan dosa itu menjadi dosa warisan bagi semua angkatan yang berikut, menjadikan manusia itu senantiasa dalam pencobaan, dikuasai oleh dosa (Roma 7:17), dan berhadapan dengan Allah hilanglah kehidupannya, dia melawan dan berbalik dari Allah: hukum Allah dilanggarnya, dia tidak malu melakukan dosa. Manusia dengan usahanya sendiri tidak sanggup melepaskan dirinya dari dosa. Untuk menyatakan keselamatan yang dari Allah, Allah menyuruh malaikatNya, yang diciptakan-Nya, membantu ahli waris kehidupan, karena Allahlah yang dapat menyelamatkan manusia. Tuhan menyampaikan FirmanNya kepada manusia untuk melayani dirinya, imannya, kasihnya dan kemampuannya melawan dosa. Perilaku yang dikuasai dosa mengakibatkan kejahatan semakin merajalela, dan orang yang melakukan kejahatan kecil mudah dihakum, sementara orang yang melakukan kejahatan yang besar sering bebas dari hukuman, karena tindakan manusia yang tidak benar dan karena orang yang bersaksi dusta yang terjadi pada saat pengadilan manusia. Akhir dari semua dosa, bagaimanapun bentuknya, adalah kematian. Hanya karena kasih karunia Allahlah, melalui penebusan Yesus Kristus, ada jalan keselamatan bagi setiap orang. Jalan untuk menerimanya adalah melalui iman yang dikerjakan oleh Roh Kudus, supaya pertobatan dan keampunan dosa yang disediakan melalui kematianNya dan kebangkitanNya dihayati, sehingga kita menjadi manusia baru. Iman yang demikianlah yang diperhitungkan Allah yang menjadi kebenaran manusia. Manusia hidup karena imannya walaupun dia jatuh ke dalam dosa (simul iustus et peccator), tetapi manusia yang percaya itu dipanggil Allah untuk menjadi Anak Allah dan menjadi mitra kerjaNya dalam Kerajaan Allah (1 Kor. 3:9).",
                "Dengan ajaran ini : Kita menolak pendapat yang mengatakan bahwa manusia itu menjadi seperti budak, mesin atau hewan karena pekerjaan dan karena harta miliknya. Kita menekankan bahwa manusia adalah mitra kerja Allah dalam Kerajaan Allah."
              ]
            }
          },
          {
            "nomor": 4,
            "judul": {
              "batak": "MASYARAKAT",
              "indonesia": "MASYARAKAT"
            },
            "isi": {
              "batak": [
                "Tahaporseai jala tahatindangkon do : Na sada hasadaon do hajolmaon di adopan ni Jahowa (1 Musa 1: 27) jala rap natinobus ni Tuhan Jesus Kristus do na manjalo haluaon i. Ndang mardia imbar baoa manang boruboru dung tardidi tu bagasan goar ni Jesus Kristus (Gal. 3: 28). Na niihotan ni holong ni Kristus do parsaripeon ni halak Kristen di portibi on. Na mangolu di bagasan ulaon na masiurupan do ganup jolma na mangoloi Tuhan i (Gal. 6: 2).",
                "Marhite poda on: Taondolhon do na dos hak azasi ni boruboru dohot baoa, hak waris ni anak dohot boru, dohot pardomuan ni ama dohot ina na gabe mitra songon i nang hakekat kerja, na boi pagandahon pangebahan ni keluarga di masyarakat (Ep. S :21: Poda 31: 10). Taondolhon do di masyarakat Indonesia na majemuk hinaringkot ni haporseaonta dohot tanggungjawabta laho manghobasi angka na pogos, na marsahit, na so mardihadiha, na buro, na terbelakang, na oto, na ginosagosa ni ketidakpastian ni hukum (papeol uhum). Taondolhon do hadosan ni ngolu dohot hak azasi ni angka jolma na maringan di kota dohot desa/partani, di bagasan perencanaan, di bagasan na mambuat haputusan dohot pangaramotionta (pengawasan).",
                "Jala marhite podaon: Taalo do aliran feminisme manang aliran emansipasi wanita na extrim, na naeng pasidinghon kedudukan ni baoa tu kedudukan ni boruboru. Taalo do nang hasomalan na pasidinghon sada ulaon sian boruboru, ala hadirionna boruboru, hape adong do hatauonna tu ulaon i."
              ],
              "indonesia": [
                "Kita mempercayai dan menyaksikan : Seluruh manusia adalah satu kesatuan di hadapan Allah (Kej 1:27) dan yang menerima keselamatan itu adalah sama-sama yang ditebus oleh Yesus Kristus (Gal 3:28). Keluarga Kristen di dunia ini adalah keluarga yang diikat kasih Kristus. Setiap orang yang menuruti kehendak Tuhan hidup dalam kehidupan yang saling membantu (Gal 6:2).",
                "Dengan ajaran ini : Kita menekankan bahwa hak azasi perempuan dan laki-laki sama, hak waris laki-laki dan perempuan sama, hubungan ayah dan ibu adalah mitra, demikian juga kesetaraan dalam kerja yang dapat meningkatkan kesejahteraan keluarga dalam masyarakat. (Ef 5:21; Amsal 30;10). Kita menekankan pentingnya iman dan tanggungjawab kita dalam masyarakat Indonesia yang majemuk dalam melayani orang miskin, yang sakit, yang melarat, orang asing, yang terbelakang, yang bodoh, korban ketidak-pastian hukum (penyelewengan hukum). Kita menekankan kesamaan hidup dan hak azasi manusia bagi manusia yang hidup di kota dan di desa/ petani, dalam perencanaan, dalam mengambil keputusan dan pengawasan.",
                "Dan dengan ini : Kita menentang aliran feminisme atau aliran emansipasi wanita yang ekstrim, yang mau menggeser kedudukan laki-laki menjadi kedudukan perempuan. Kita juga menentang kebiasaan yang menghindari pekerjaan tertentu dari perempuan, hanya karena dia perempuan, padahal dia mempunyai keterampilan untuk melakukan pekerjaan itu."
              ]
            }
          },
          {
            "nomor": 5,
            "judul": {
              "batak": "KEBUDAYAAN DOHOT LINGKUNGAN HIDUP",
              "indonesia": "KEBUDAYAAN DAN LINGKUNGAN HIDUP"
            },
            "subbagian": [
              {
                "judul": null,
                "isi": {
                  "batak": [
                    "1. Ditompa Debata do jolma nang inganan parmianan dohot inganan pangulaonNa di portibi on (1 Musa 2: S - 15). Ibana do nampuna sude, na mangalehon hangoluan tu sude na tinompaNa i. Inganan pangulaon ni jolma i ma darat, laut dohot hajanghajang (langit, ruang angkasa). Dilehon Debata do huaso tu jolma i laho paulihon portibi on di bagasan tanggungjawab na gok. Dilehon Ibana nang parhataan, uninguningan, parhinaloan, kesenian dohot parbinotoan songon ulaula ni jolma, songon i aturan laho mamuji Debata dalan pauliulihon dohot pajagarhon parsaoran ni jolma asa lam patar marbungaran harajaan ni. Debata marhite kebudayaanna. Alai situlahon do kebudayaan na marlaok hasipelebeguon dohot na maralo tu Hata ni Debata.",
                    "2. Ulaon ni Jesus Kristus paluahon jolma i, nasa na tinompa i songon i portibion sandiri (Kol. 1: 15 20; Rom 8: 19 - 33).",
                    "Marhite on : Tahatindanghon do tanggungjawab ni jolma pangoluhon sude na tinompa ni Debata (melestarikan) asa boi ibana mangula, hipas, dohot marsonangsonang (sejahtera). Psalm 8: 4 - 10. Taolo do angka usaho na manegai lingkungan marhite na manutungi dohot manabai hau di tombak manang harangan (5 Musa 20: 19 - 20). Taalo do angka usaho na mangalitohi aek dohot awang-awang (udara) nang aek panirisan (limbah) na marisi rasun siang angka pabrik-pabrik, marhite na so manganturehon halalaho ni aek panirisan i dohot pencemaran udara, pola gabe manegai aek siinumon dohot parhosaon ni jolma (polusi/pencemaran lingkungan), paheba Psalm 104: 1 - 23; Pangungk. 22: 1 - 2."
                  ],
                  "indonesia": [
                    "1. Allah menciptakan manusia dengan tempat tinggalnya dan tempatnya bekerja di dunia ini (Kej 2:515). Dialah yang memiliki semuanya, yang memberikan kehidupan bagi semua yang diciptakanNya. Tempat manusia bekerja adalah daratan, laut dan langit/ruang angkasa. Allah memberikan kuasa kepada manusia untuk memelihara dunia ini dengan tanggungjawab penuh. Dia juga memberikan bahasa, alat-alat musik, kesenian dan pengetahuan kepada manusia sebagai alat manusia dan juga aturan untuk memuji Allah dan sebagai sarana untuk memelihara dan memperindah persahabatan antar manusia agar melalui kebudayaan, kerajaan Allah semakin besar. Tetapi kebudayaan yang bercampur kekafiran dan yang bertentangan dengan Firman Allah, harus ditolak.",
                    "2. Karya Yesus Kristus adalah membebaskan manusia, segala ciptaan dan juga dunia ini (Kol 1:15-20; Roma 8:19-33).",
                    "Dengan ini: Kita menyaksikan tanggungjawab manusia untuk melestarikan semua ciptaan Allah supaya manusia itu dapat bekerja, sehat, dan sejahtera (Mazm 8:4-10). Kita menentang setiap kegiatan yang merusak lingkungan, seperti membakar dan menebang pohon di hutan atau hutan belantara (Ulangan 5: 20 ;19 - 20). Kita menentang setiap usaha yang mencemari air dan udara, juga air limbah yang mengandung racun dari pabrik-pabrik, karena tidak mempedulikan saluran air limbah dan pencemaran udara, hingga merusak air minum dan pernafasan manusia (polusi/pencemaran lingkungan), bandingkan Maz 104: 1 - 23; Wahyu 22: 1 - 2)"
                  ]
                }
              }
            ]
          },
          {
            "nomor": 6,
            "judul": {
              "batak": "H A L U A O N",
              "indonesia": "K E S E L A M A T A N"
            },
            "isi": {
              "batak": [
                "Tahaporseai jala tahatindangkon do : Debata do patupa haluaon, i ma haluaon sian dosa, sian gomgoman ni sibolis dohot hamatean, nang sian ragam ni huaso na maralo tu hata ni Debata. Sian asi dohot holong ni roha ni Debata do dipatupa haluaon i marhite panghophopan ni AnakNa na sasada i, Tuhan Jesus Kristus na mate di hau pinarsilang na tuat tu banuatoru dung ditanom jala na mulak mangolu di ari patoluhon. Dalan manjalo haluaon i, i ma marhite haporseaon na tinubuhon ni Tondi Parbadia jala haporseaon i do dirajumi Debata gabe hapintoran ni jolma. Ia haluaon i hamuliaon ni Debata dohot hatuaon ni jolma i do i. Nunga malua na porsea i, atik pe godang dope parungkilon sibolusonna di portibi on. Sai dipalua asi ni roha ni Debata do na porsea i sian ragam ni mara di ngolu siganup ari, di ngolu pardagingon nang partondion pe, manang marsasahalak manang marsasapunguan. Hataridaan ni haluaon i di ngolu ni na porsea i di portibi on, ima ngolu na marhabadiaon, na marparbuehon angka parbue ni Tondi (I Joh. 3: 16; II Kor. 8: 9; U1. 4: 12; Gal. 5: 22).",
                "Marhite poda on taondolhon do, na so adong haluaon na asing sian haluaon na pinatupa ni Jesus Kristus jala Jesus Kristus sambing do nampuna halak napinaluaNa i. Na so tarrampas sibolis manang angka huaso na asing be na porsea i sian gomgoman ni Kristus (Rom 8: 38 - 39). Ala ni i tatulak do poda na mandok, boi jolma i paluahon dirina sian gomgoman ni dosa, sibolis dohot hamatean marhite sian na manadingkon hariburon ni portibi on. Laos tatulak do poda na mandok usaho ni jolma i sandiri do na manontuhon haluaonna."
              ],
              "indonesia": [
                "Kita mempercayai dan menyaksikan : Keselamatan adalah karya Allah, yaitu kelepasan dari dosa, dari kuasa iblis dan maut, dan dari aneka ragam kuasa yang bertentangan dengan Firman Allah. Karena dengan karunia dan kasih Allahlah keselamatan dilaksanakan, yaitu dengan penebusan AnakNya yang tunggal, Tuhan Yesus Kristus, yang mati di kayu salib, yang turun ke dalam maut setelah dikuburkan dan yang bangkit dari kematian pada hari ketiga. Jalan untuk menerima keselamatan itu adalah melalui iman yang dilahirkan oleh Roh Kudus dan iman itulah yang diperhitungkan Allah sebagai kebenaran manusia. Keselamatan itu adalah kemuliaan Allah dan kebahagiaan manusia. Orang percaya telah dibebaskan, walaupun dia masih mengalami pergumulan di dunia ini. Karunia Allah senantiasa melepaskan orang percaya dari aneka ragam bahaya dalam kehidupan sehari-hari, secara jasmani maupun rohani, baik perorangan maupun kelompok. Penampakan dari keselamatan itu dalam kehidupan orang percaya di dunia ini ialah kehidupan yang kudus, yang menghasilkan buah-buah Roh (1 Yoh 3: 16; 2 Kor 8: 9; K. Rasul 4: 12; Gal 5: 22).",
                "Dengan ajaran ini kita menekankan tidak ada keselamatan selain dari keselamatan yang dilakukan oleh Yesus Kristus dan hanya Yesus Kristuslah yang empunya orang yang diselamatkanNya. Iblis maupun kuasa yang lain dari kekuasaan Kristus tidak berkuasa merampasnya (Roma 8:38-39). Karena itu kita menolak ajaran yang mengatakan, bahwa manusia dapat menyelamatkan dirinya dari kuasa dosa, dari kuasa iblis dan dari kematian dengan cara meninggalkan keramaian di dunia ini. Kita juga menolak ajaran yang mengatakan bahwa usaha manusialah yang menentukan keselamatannya."
              ]
            }
          },
          {
            "nomor": 7,
            "judul": {
              "batak": "H U R I A",
              "indonesia": "G E R E J A"
            },
            "subbagian": [
              {
                "judul": {
                  "batak": "A. Ia Huria i ma parpunguan ni angka na porsea di Jesus Kristus di portibi on, na jinou, na pinapungupungu, na pinarbadiaan jala na pinatongtong ni Debata marhite Tondi Parbadia. Ala di portibi on dope hajongjongan ni huria i, ingkon marungkil dope huria i. (lKor.1:2; 1Ptr.2: 9;1Kor.3; Joh.17; Mat.13: 24-30).",
                  "indonesia": "A. Gereja adalah persekutuan orang yang percaya kepada Yesus Kristus di dunia ini, yang dipanggil, dikumpulkan, dikuduskan dan ditetapkan Allah melalui Roh Kudus. Karena keberadaan Gereja itu masih di dunia ini, Gereja itu harus bergumul (1 Kor 1: 2; 1 Petr 2:9; 1 Kor 3; Yoh 17; Mat 13:24-30)."
                },
                "isi": {
                  "batak": [
                    "Marhite on taondolhon do, na so boi roharoha ni jolma sambing pajongjonghon huria. Jala marhite on tatulak do tondi dohot angka pingkiran na sai mamolamola i Huria i, songon i dohot pingkiran na mandok asa Huria Negara, Huria marga, Huria adat, manang organisasi sambing Huria i."
                  ],
                  "indonesia": [
                    "Dengan ajaran ini kita menekankan bahwa tidak boleh hanya rencana manusia untuk mendirikan Gereja. Dan dengan ini, kita menolak roh dan pendapat yang selalu ingin memecah Gereja, demikian juga pendapat yang mengatakan agar Gereja itu menjadi Gereja Negara, Gereja marga, Gereja adat, atau Gereja itu adalah organisasi saja.."
                  ]
                }
              },
              {
                "judul": {
                  "batak": "B. Na badia do Huria i.",
                  "indonesia": "B. Gereja adalah kudus."
                },
                "isi": {
                  "batak": [
                    "Jala umbahen digoar Huria i na badia, ndada ala ni habadiaon ni angka ruas, parhalado manang organisasi ni Huria i sandiri, alai ala habadiaon ni Kristus Ulu ni Huria i do. Asa na gabe badia do Huria i ala ni na pinarbadiaan ni Kristus jala dirajumi Debata do nasida angka na badia. Ala ni habadiaon ni Kristus i do umbahen margoar Huria i bangso na badia, joro ni Tondi Parbadia dohot bagas ni Debata. Songon angka na pinarbadiaan i disuru do Huria i mamaritahon Barita na Uli laho pararathon Harajaon ni Debata na gabe parsaulian ni angka bangsa di portibi on. Tarjou do Huria i mangarahon jolma asa manghangoluhon ngolu na badia. I ma ngolu na marparungkilhon asa oloan di Jesus Kristus sian angka huaso na di portibi on (Pangk.1:6; Ep. 3:21; I Kor 3:16; I Ptr.2-9, Ep. 2: 22)."
                  ],
                  "indonesia": [
                    "Gereja disebut kudus bukan karena kekudusan warganya, majelis atau organisasi Gereja itu sendiri, tetapi karena kekudusan Kristus, Kepala Gereja itu. Gereja menjadi kudus karena dikuduskan oleh Kristus dan Allah memperhitungkan mereka sebagai orang kudus. Karena kekudusan Kristuslah Gereja itu disebut umat yang kudus, bait Roh Kudus dan bait Allah. Selaku yang dikuduskan oleh Allah, Gereja diutus untuk memberitakan Kabar Baik yang menjadi berkat karunia bagi seluruh bangsa-bangsa di dunia ini. Gereja terpanggil mengajak manusia supaya hidup kudus, itulah kehidupan yang mau bergumul supaya lebih taat kepada Yesus Kristus daripada kepada kuasa-kuasa di dunia ini (Wahyu 1: 6; Ef 3: 21; 1 Kor 3: 16; 1 Pet 2: 9; Ef 2: 22)."
                  ]
                }
              },
              {
                "judul": {
                  "batak": "C. Hatopan do Huria i.",
                  "indonesia": "C. Gereja itu adalah am."
                },
                "isi": {
                  "batak": [
                    "Ia Huria Hatopan, i ma punguan ni sude angka na badia, angka naung partohap di Tuhanta Jesus Kristus, i ma na sian ganup luat manang bangso, marga, houm, na mora, na pogos, baoa manang boruboru dohot sian nasa parhataan, (Pangk. 7: 9; Gal. 3: 28; I Kor. 11: 7 - 12), dohot di silehonlehonna i, i ma : Barita na Uli, Tondi Parbadia, Haporseaon, Haholongon dohot Panghirimon. Marhite poda on taondolhon do ndang mardia imbar huria i nang pe paasing-asing status sosial dohot parbangsoon ni ruasna. Tatulak do pangantusion na mangarajumi Huria i songon agama parbangsoon dohot na mamingkiri na so adong pardomuan ni Huria na sada on tu Huria na sadaan."
                  ],
                  "indonesia": [
                    "Gereja yang am, yaitu persekutuan semua orang kudus, yaitu mereka yang mendapat bagian dalam Yesus Kristus, yang berasal dari setiap daerah atau bangsa, marga, kaum, yang kaya, yang miskin, laki-laki atau perempuan dan dari segala bahasa (Wahyu 7: 9, Gal 3: 28; 1 Kor 11: 7 - 12), dan yang mendapat bagian akan pemberianNya, yaitu: Kabar Baik, Roh Kudus, Iman, Kasih dan Pengharapan. Dengan ajaran ini, kita menekankan Gereja itu tidaklah berlainan walaupun status sosial dan kebangsaan warganya berbeda-beda. Kita menolak pemahaman yang menganggap Gereja itu sebagai Gereja kebangsaan dan yang berpendapat bahwa tidak ada hubungan Gereja yang satu dengan Gereja yang lainnya."
                  ]
                }
              },
              {
                "judul": {
                  "batak": "D. Sada do Huria di portibi on i ma pamatang ni Kristus.",
                  "indonesia": "D. Gereja di dunia ini esa adanya, itulah Tubuh Kristus."
                },
                "isi": {
                  "batak": [
                    "Ala ni i holan di bagasan Kristus do marojahan hasadaon, ai ndang songon hasadaon portibi na somal na nidokna disi, alai hasadaon partondion do. Nionjar ni hasadaon partondion i patar ma hasadaon di bagasan ngolu haporseaon, pandidion, panghirimon, roha na masiantusan, masiurupan, masihaposan, masihaholongan ro di sude angka ulaon oikumene (Ep. 4: 4 - 6; I Kor. 12: 20; Joh. 1 7: 20—2 1). Marhite poda on taalo jala tatulak do poda taringot tu hasadaon na so marojahan tu Jesus Kristus."
                  ],
                  "indonesia": [
                    "Karena itu hanya Kristuslah dasar keesaan, karena keesaan bukanlah seperti kesatuan duniawi yang dimaksud di sini. Yang dimaksud adalah keesaan kerohanian. Didorong oleh keesaan kerohanian itu nyatalah keesaan di dalam kehidupan iman, baptisan, pengharapan, hati yang saling mengerti, tolong menolong, saling mempercayai, saling mengasihi dan juga dalam semua kegiatan oikamenis (Ef 4: 4 - 6; 1 Kor 12: 20; Yoh 17: 20 - 21). Dengan ajaran ini kita menentang dan menolak ajaran tentang kesatuan yang tidak berdasarkan Yesus Kristus."
                  ]
                }
              },
              {
                "judul": {
                  "batak": "E. Tanda ni Huria na sintong.",
                  "indonesia": "E. Tanda-tanda dari Gereja yang benar."
                },
                "isi": {
                  "batak": [
                    "Ia tanda ni Huria na sintong i ma : a. Molo polin barita na Uli i dijamitahon jala dipodahon. b. Molo sintong diulahon sakramen na dua i, (Mat. 28: 19; Mark. 16: 15 - 16). c. Molo sintong diulahon ruhut parmahanion dohot paminsangon. Marhite poda on taondolhon do na dipapatar Debata diriNya huhut na patupahon pardengganan di bagasan Jesus Kristus marhite Barita na UIi dohot sakramen na dua i."
                  ],
                  "indonesia": [
                    "Tanda dari Gereja yang benar adalah: a. Kalau Kabar Baik dikhotbahkan dan diajarkan dengan murni. b. Kalau sakramen yang dua itu dilayankan dengan benar (Mat 28:19, Mark 16:15-16) c. Kalau Hukum Penggembalaan dan Siasat Gereja dijalankan dengan benar. Dengan ajaran ini kita menekankan bahwa Allah menyatakan diriNya dan juga yang melakukan pendamaian di dalam Yesus Kristus melalui Kabar Baik dan Sakramen yang dua itu."
                  ]
                }
              }
            ]
          },
          {
            "nomor": 8,
            "judul": {
              "batak": "ULAON SAKRAMEN",
              "indonesia": "SAKRAMEN"
            },
            "subbagian": [
              {
                "judul": null,
                "isi": {
                  "batak": [
                    "Holan dua do Sakramen di Huria Protestan, i ma Pandidion na badia dohot Parpadanan na badia. I ma na niaturhon ni Tuhan Jesus tu Huria na laho pasahathon marhite tanda na tarida asi ni rohaNa na so tarida, i ma hasesaan ni dosa, haluaon, pardengganan, hangoluan dohot hasonangan, na niauhon marhite haporseaon di bagasan pangulaon ni Tondi Parbadia (Mat. 28: 19; Mark. 16: 15 - 16; Mat. 26; Mark. 14; Luk. 22; 1 Kor. 11)."
                  ],
                  "indonesia": [
                    "Kita mempercayai dan menyaksikan : Di Gereja Protestan hanya ada dua sakramen, yaitu Baptisan Kudus dan Perjamuan Kudus. Itulah yang ditetapkan oleh Tuhan Yesus kepada Gereja untuk memberikan tanda yang nyata akan kasih karuniaNya yang tidak kelihatan, yaitu keampunan dosa, keselamatan, pendamaian, kehidupan dan kebahagiaan, yang dihayati melalui iman dalam karya Roh Kudus (Mat. 28:19; Mrk 16:15-16;Mrk 14;Luk22; 1 Kor. 11)."
                  ]
                }
              },
              {
                "judul": {
                  "batak": "A. Pandidion na badia",
                  "indonesia": "A) Baptisan Kudus"
                },
                "isi": {
                  "batak": [
                    "Ia pandidion na badia i parhitean ni asi ni roha ni Debata do i tu jolma, na metmet nang na magodang, ai marhite Pandidion i jongjong Huria i di tongatonga ni portibi on, jala dipatau nasida di bagasan haporseaon manjalo hasesaan ni dosa, hatutubu paduahalihon, haluaon sian gomgoman ni hamatean dohot sibolis, jala dapotan hasonangan salelenglelengna. Laos marhite pandidion i dipasada do angka na porsea i tu bagasan hamamate dohot haheheon ni Tuhan Jesus, huhut manjalo Tondi Parbadia (Mark. 10: 14;Luk.18: 16;Ul.2:41;10:48;16:33;Rom6:4;IKor. 10: 1 - 9; Tit. 3: 5; Heb. 11: 29; 1 Ptr. 3: 21). Marhite poda on taondolhon do sididion do posoposo di tongatonga ni huriaNa i, ala marhite i do tarsahap nasida tu punguan ni angka na hinophop ni Kristus, ai las do roha ni Tuhan Jesus manjangkon nang angka dakdanak. Sosoan do asa didasdas angka natoras angka dakdanak naung tardidi mandohoti Sikola Minggu, dohot angka parpunguan na asing di Huria i. Laos taondolhon do, sada do Huria i di bagasan Pandidion na badia. Nunga sae sahali dipamasa Pandidion tu sahalak saleleng di ngoluna."
                  ],
                  "indonesia": [
                    "Baptisan itu adalah saluran kemurahan Allah bagi manusia, anak-anak dan yang dewasa, karena melalui baptisan itu Gereja berdiri di tengah dunia ini, dan melalui iman dijadikan layak menerima keampunan dosa, kelahiran kedua kali, kelepasan dari kuasa maut dan dari kuasa iblis, dan memperoleh kebahagiaan kekal. Dan melalui baptisan itu jugalah orang percaya dipersatukan ke dalam kematian dan kebangkitan Tuhan Yesus, dan menerima kuasa Roh Kudus (Mark 10: 14; Luk 18: 16; K. Rasul 2: 41; 10: 48; 16: 33; Roma 6: 4; 1 Kor 10: 1 - 9; Tit 3: 5; Ibr 11: 29; 1 Pet 3: 21). Dengan ajaran ini kita menekankan bahwa anak bayi dibaptiskan di tengah Gereja, karena dengan demikianlah mereka termeteraikan ke dalam persekutuan yang ditebus Kristus, sebab Tuhan Yesus adalah juga bersukacita menerima anak-anak. Orangtua diimbau agar mereka mendorong anak-anak mereka yang sudah dibaptis ikut Sekolah Minggu, dan persekutuan lainnya di Gereja. Kita juga menekankan, Gereja itu esa dalam baptisan kudus. Cukuplah Baptisan kudus dilayankan sekali kepada seseorang selama hidupnya."
                  ]
                }
              },
              {
                "judul": {
                  "batak": "B. Parpadanan na badia",
                  "indonesia": "B) Perjamuan Kudus"
                },
                "isi": {
                  "batak": [
                    "Ia parpadanan na badia, i ma mangan roti parhitean ni daging ni Tuhan Jesus Kristus dohot minum anggur parhitean ni mudar ni Tuhan Jesus Kristus asa sahat tu hita hasesaan ni dosa, hangoluan dohot hasonangan. Pesta las ni roha do na mandohoti Parpadanan na badia (Ulaon na badia), ai patujolo ni parsaoran na manongtong i do i. Laos tanda hamuliateon do i marningot panghophopon ni Tuhanta Jesus Kristus, dohot dalan mangauhon asi ni rohaNa i (Mat. 26: 20 - 30; Mark. 14: 17- 26; Luk. 22: 14 20; I Kor. 11: 1 7 -34). Marhite on taondolhon do asa jumotjot hita mandohoti Parpadanan na Badia. Tatulak do hasomalan ni deba Huria na mangalehon holan roti tu ruas ni Huria i, ndang dohot anggur. Songon i dohot pingkiran na mandok lobi sian dua sakramen."
                  ],
                  "indonesia": [
                    "Perjamnan kudus adalah memakan roti sebagai saluran tubuh Tuhan Yesus Kristus dan meminum anggur sebagai saluran darah Yesus Kristus agar kita menerima keampunan dosa, kehidupan dan kebahagiaan. Perjamuan Kudus adalah pesta sukacita bagi orang yang ikut, karena itu adalah pendahuluan dari persekutuan yang kekal. Dan itu juga adalah tanda syukur mengingat penebusan Tuhan Yesus Kristus, dan jalan menerima kasih karuniaNya (Mat 26:20-30; Mrk 14:17-26; Luk 22:14-20; 1 Kor 11:17-34). Dengan ini kita menganjurkan supaya kita lebih sering ikut-serta dalam Perjamuan Kudus. Kita menolak kebiasaan beberapa Gereja yang hanya memberikan roti kepada warga Gereja, tanpa anggur. Demikian juga pendapat yang mengatakan ada lebih dari dua sakramen."
                  ]
                }
              }
            ]
          },
          {
            "nomor": 9,
            "judul": {
              "batak": "PARHALADO NI HURIA",
              "indonesia": "MAJELIS JEMAAT"
            },
            "isi": {
              "batak": [
                "Tahaporseai jala tahatindanghon do : Sude do halak Kristen, baoa manang parompuan, tarjou gabe sitindangi ni Kristus di portibi on, songon marga na pinillit, hamalimon na raja, bangso na badia, houm na ginomgoman ni Kristus laho mamaritahon pardengganan na pinatupa ni Kristus, na manjou Huria i sian haholomon tu hatiuron. Tohonan hatopan ni sude halak Kristen i ma tohonan panghobasion. Alai laho mangaradoti angka ulaon di tongatonga ni Huria i, dijou Debata do marhite Huria i angka parhalado na mangula hombar tu tohonan ni Kristus na tolu i, i ma Panurirang, Malim, Raja (1 Kor. 2: 28; I Tim. 6: 5; Joh 1: 49; 1 Ptr. 2: 9). Ia hapataran ni tohonan ni Kristus na tolu i, i ma : 1. Manjamitahon Barita na Uli i di tongatonga ni Huria, di portibi on, dohot tu nasa na tinompa. 2. Mangaradoti ulaon sakramen na dua i, i ma Pandidion na Badia dohot Parpadanan na badia. 3. Marmahani ruas ni Huria i. 4. Mamatamatai sude panggulmiton ni Huria i. 5. Mangajarhon dohot mangaramoti poda na polin. 6. Padalanhon ruhut parmahanion dohot paminsangon, huhut mangalo poda haliluon. 7. Padalan ulaon asi ni roha 8. Paluahon halak sian ragam ni hapogoson dohot haotoon. 9. Mangaradoti ulaon pembangunan na marojahan di hasintongan dohot hatigoran, jala na manjungjung hinaarga ni jolma songon gambaran ni Debata (Imago Dei). Tu angka ulaon di bagasan Huria na parjolo i dipabangkit do, i ma Apostel, Panurirang, Evangelis, Parmahanan, Pangajari. Diakon/Diakones, Sintua, Simatamatai (Episkopos) laho manghobasi pamatang ni Kristus. Nang pe marragam angka ulaon di tongatonga ni huria, sada do Tuhan nampuna ulaon i. (Ep. 4: 11; U1. 6: 1—7; 14: 23; 15: 2; 20: 28: Pil 1: 1; 1 Tim 3: 1; Tit. 1: 7; I Tim 3: 3; 4: 11; Mat. 23: 11 ; I Kor. 12: 5 - 7). Di tongatonga ni Huria Reformasi tohonan hapanditaon i do na manghamham sude ulaon na digoari di ginjang i. Ala ni i situlahon do na mangulahon sakramen ia so jolo diampehon tohonan hapanditaon tu ibana, songon i do dohot na mangalului dohot na mamangke tohonan na so sian dalanna (II Kor. 11: 13; U1.8: 16). Marhite poda on taondolhon do, na ingkon ganup do patutoruhon dirina laho mangulahon tohonanna be di tongatonga ni Huria i, ala ni Kristus, Parmahan na bolon i na gabe sitiruon ni sude angka pangula ni Huria (I Ptr. 5: 4; 2: 25). Ingkon barani do angka partohonan i manghatindanghon hatigoran ni Jesus Kristus di jolo ni jolma dohot angka parhuaso. Situlahon do pangalaho ni angka partohonan na impolan di perak, ai pamelehonon di diri do ulaon panghobasion di Huria.",
                "Marhite poda on taondolhon do, na ingkon ganup do patutoruhon dirina laho mangulahon tohonanna be di tongatonga ni Huria i, ala ni Kristus, Parmahan na bolon i na gabe sitiruon ni sude angka pangula ni Huria (I Ptr. 5: 4; 2: 25). Mereka yang ditahbiskan harus berani menyatakan kebenaran Yesus Kristus di hadapan sesama manusia dan penguasa. Situlahon do pangalaho ni angka partohonan na impolan di perak, ai pamelehonon di diri do ulaon panghobasion di Huria."
              ],
              "indonesia": [
                "Kita mempercayai dan meyaksikan : Semua orang Kristen, laki-laki atau perempuan, terpanggil untuk menjadi saksi Kristus di dunia ini, selaku kaum yang terpilih, imamat yang rajani, bangsa yang kudus, kaum yang dipimpin oleh Kristus untuk memberitakan pendamaian yang dilakukan Kristus, yang memanggil Gereja dari kegelapan ke terang. Jabatan gerejawi semua orang Kristen adalah jabatan pelayanan. Tetapi untuk memelihara pelaksanaan pelayanan di tengah Gereja, Allah memanggil pelayan jemaat melalui Gereja untuk bekerja sesuai dengan tiga jabatan Kristus, yaitu: nabi, imam, raja (1 Kor 2: 28; 1 Tim 6: 5; Yoh 1: 49; 1 Ptr 2: 9). Penampakan ketiga jabatan Kristus adalah : 1. Mengkhotbahkan Kabar Baik di tengah Gereja, di dunia ini dan kepada segala makhluk. 2. Memelihara dan melayankan dua sakramen, yaitu baptisan kudus dan perjamuan kudus. 3. Menggembalakan warga Gereja. 4. Mengawasi seluruh kegiatan Gereja 5. Mengajarkan dan memelihara ajaran yang murni. 6. Menjalankan hukum siasat gereja dan penggembalaan, dan menentang ajaran sesat. 7. Menjalankan pelayanan kasih 8. Membebaskan orang dari berbagai kemiskinan dan kebodohan 9. Ikut serta melaksanakan pembangunan yang berdasarkan kebenaran dan keadilan, dan menjunjung tinggi nilai manusia selaku citra Allah (Imago Dei). Bagi pelayanan di Gereja mula-mula diangkatlah: rasul, nabi, pemberita Injil, Gembala, pengajar, diaken dan diakones, penetua, episkopos (pengawas) untuk melayani Tubuh Kristus. Walaupun pelayanan di tengah Gereja beraneka ragam, Tuhan yang empunya pelayanan itu adalah satu (Ef 4: 11; Kis 6: 1 - 7; 14: 23; 15: 2; 20: 28; Pilp 1: 1; 1 Tim 3: 1; Tit 1: 7; 1 Tim 3: 3; 4: 11; Mat 23: 11; 1 Kor 12: 5 - 7). Dalam Gereja Reformasi, jabatan kependetaanlah yang mencakup semua jabatan yang tersebut di atas. Karena itu kita menolak seseorang melayankan sakramen tanpa dia menerima tahbisan kependetaan, demikian juga seseorang yang mencari dan memakai jabatan kependetaan tanpa melalui proses yang benar (2 Kor 13:13; K. Rasul 8: 16).",
                "Dengan ajaran ini kita menekankan, setiap orang harus merendahkan dirinya dalam melaksanakan tugasnya di tengah Gereja, seperti Kristus, Gembala Agung itu yang adalah teladan bagi semua pelayan di Gereja (1 Ptr 5: 4; 2: 25). Mereka yang ditahbiskan harus berani menyatakan kebenaran Yesus Kristus di hadapan sesama manusia dan penguasa. Kita menolak sikap dan perilaku pelayan yang cinta akan harta emas karena pelayanan di dalam Gereja adalah pengorbanan diri."
              ]
            }
          },
          {
            "nomor": 10,
            "judul": {
              "batak": "ATURAN NI HURIA",
              "indonesia": "TATA GEREJA"
            },
            "isi": {
              "batak": [
                "Tahaporseai jala tahatindanghon do : Ingkon adong do Aturan ni Huria na marojahan tu hata ni Debata ai sada ulaula do i parentahon, pasonanghon dohot pauliulihon Huria i. Laos marhite Aturan i diurupi do Huria i asa marojahan di ojahan na sasada i, i ma Jesus Kristus. Sipaimbaruon do aturan ni Huria hombar tu pardalan ni angka tingki na mubauba (1 Kor 3: 11;14:33;IPtr.2:4-6). Marhite poda on taondolhon do hinaringkot ni na mandalanhon ruhut parmahanion dohot paminsangon ni Huria. Situlahon do pingkiran na padoshon aturan ni Huria dohot hata ni Debata, laos songon i situlahon do nang pingkiran na mansoadahon hinaringkot ni Aturan ni Huria."
              ],
              "indonesia": [
                "Kita mempercayai dan menyaksikan : Gereja harus mempunyai Tata Gereja yang berdasarkan Firman Allah, karena Tata Gereja itu adalah satu alat untuk mengatur, memberikan ketenangan dan memelihara Gereja. Dan dengan Tata Gereja itulah Gereja dibantu agar tetap berdiri di atas dasar yang satu itu, yaitu Yesus Kristus. Tata Gereja itu perlu diperbaharui sesuai dengan perobahan zaman (1 Kor3:11; 14: 33;1 Petr 2:4-6).",
                "Dengan ajaran ini kita menekankan perlunya memberlakukan penggembalaan dan hukum siasat Gereja. Kita menolak pandangan yang menyamakan Tata Gereja dengan Firman Allah, demikian juga pandangan yang meniadakan perlunya Tata Gereja."
              ]
            }
          },
          {
            "nomor": 11,
            "judul": {
              "batak": "ARI MINGGU",
              "indonesia": "HARI MINGGU"
            },
            "isi": {
              "batak": [
                "Tahaporseai jala tahatindanghon do: Ia ari Minggu i ma ari manghalashon, mamestahon huhut marningot ari haheheon ni Tuhan Jesus dohot haroro ni Tondi Parbadia. Laos marhite na mamestahon ari Minggu i do hita rnarningot ulaon panompaon ni Debata sian mulana sahat tu sadari on. I do mambahen tagoari ari Minggu i, ari ni Tuhan i, dunghon adong Huria i di pestahon do ari Minggu i ma ari patoluhon sian ari hamamate ni Tuhan Jesus. Laos ari Minggu i do diparbadiai halak Kristen songon na pinangido ni patik paopathon. (Joh. 20: 19 - 26; IKor. 16: 2; U1. 20: 7; Pangk. 1 :10). Marhite poda on taondolhon do asa sude halak Kristen ro tu punguan ni halak Kristen di tingki ari Minggu. Marhite poda on tatulak do na mansoadahon hapunjungan dohot habadiaon ni ari Minggu."
              ],
              "indonesia": [
                "Kita mempercayai dan menyaksikan: Hari Minggu adalah hari sukacita, merayakan dan mengingat hari kebangkitan Tuhan Yesus dan turunnya Roh Kudus. Dan dengan merayakan hari Minggu itu kita mengingat pekerjaan penciptaan Allah sejak pada mulanya sampai hari ini. Setelah Gereja ada, hari Minggu dirayakan yaitu pada hari yang ketiga setelah kematian Tuhan Yesus. Dan hari Minggu itulah yang dikuduskan oleh orang Kristen sesuai dengan tuntutan hukum yang keempat (Yoh 20:1926; 1 Kor 16:2; K Rasul 20:7; Wahyu 1:10).",
                "Dengan ajaran ini kita menekankan supaya semua orang Kristen datang menghadiri persekutuan orang Kristen pada hari Minggu. Dengan ajaran ini kita menolak peniadaan kekhususan dan kekudusan hari Minggu."
              ]
            }
          },
          {
            "nomor": 12,
            "judul": {
              "batak": "ULAON DOHOT HAPORSEAON",
              "indonesia": "PERBUATAN DAN IMAN"
            },
            "isi": {
              "batak": [
                "Tahaporseai jala tahatindanghon do : Sian mulana andorang so madabu jolma i tu dosa, dipabangkit Debata jolma i gabe pangula dohot pangaramoti. Ulaon ni jolma marojahan di Debata na sai tongtong mangula (Joh. 5: 17). Marhite i mabaor pasupasu ni Debata tu jolma dohot tu nasa na tinompa i, marparbue do tu diri ni jolma dohot tu na humaliangsa. Haporseaon di Jesus Kristus ingkon marparbuehon ulaon na denggan. Na lilu do halak molo dihirim dapotan hatigoran, hangoluan, hasonangan dohot pasupasu ibana, ala ni na mangula ulaon na denggan (Ep. 2: 8: Rom 5: l) Marhite poda on taondolhon do asa ringgas jala \"terampil\" jolma i mangula, jala na niomona gabe pelean hamauliateon tu Debata dohot sumarihon na hurangan (2 Kor. 9: 2 - 11). Marhite poda on tatulak do angka ulaon na so hinalomohon ni Debata. Jala asa satia, haposan dohot martanggungjawab mangulahon patik dohot hata ni Debata di tingki na une, dohot na so une, lumobi di tingki pangunjunan isara ni korupsi, parjujion, panangkoon, penyalahgunaan wewenang, parpangomoan na matorbanghu, panggadis na mamurahu laho mangarugihon halak na asing."
              ],
              "indonesia": [
                "Kita mempercayni dan menyaksikan: Pada mulanya, sebelum manusia jatuh ke dalam dosa, Allah mengangkat manusia itu menjadi pengolah dan pemelihara dunia ini. Pekerjaan manusia berdasar pada kepercayaan bahwa Allah terus menerus bekerja (Yoh 5: 17). Melalui pekerjaan itu berkat Allah mengalir deras kepada manusia dan kepada seluruh ciptaan, menghasilkan buah bagi manusia dan bagi sekitarnya. Kepercayaan kepada Yesus Kristus harus menghasilkan pekerjaan baik. Seseorang adalah sesat kalau mengharapkan memperoleh kebenaran, kehidupan, ketenangan dan berkat karena melakukan pekerjaan baik (Ef 2: 8; Roma 5: 1).",
                "Dengan ajaran ini kita menekankan agar manusia rajin dan terampil bekerja, dan hasil pekerjaannya menjadi korban syukur bagi Allah dan memperhatikan orang yang ber-kekurangan (2 Kor 9: 2 - 1 1). Dengan ajaran ini kita menolak pekerjaan yang tidak dikehendaki Allah, dan supaya warga jemaat setia, dapat dipercaya dan bertangggungjawab melakukan hukum dan Firman Allah baik atau tidak baik waktunya, terutama pada saat terjadi pencobaan misalnya korupsi, judi, pencurian, penyalah-gunaan wewenang, mencari keuntungan yang tidak wajar, menjual dengan harga yang sangat murah dengan maksud merugikan pihak lain."
              ]
            }
          },
          {
            "nomor": 13,
            "judul": {
              "batak": "TARINGOT TU PANGGOMGOMI",
              "indonesia": "TENTANG PEMERINTAH"
            },
            "isi": {
              "batak": [
                "Tahaporseai jala tahatindanghon do : Na ro sian Debata do Pamarenta na marsahala laho mangulahon hatigoran, mangondingi, mangaramoti, mangalo hajahaton jala manghobasi angka na ringkot di warga negara dohot ngolu ni jolma. Jesus Kristus do ojahan ni Huria na mangolu di portibi on, jala tahatindanghon do paboa Debata na mangalehon haluaon i, di bagasan Jesus Kristus. Siingotonta do ingkon oloan do hita di Debata asa di jolma (Rom 13; I Kor. 3: 11, U1. 5: 29; I Ptr. 2: 13 - 17; Pangk. 13). Marhite poda on : Taondolhon do, Debata do na mangalehon kemerdekaan i tu bangso Indonesia na berazaskan Pancasila dalam hidup bermasyarakat, berbangsa dohot bernegara. Taondolhon do, Jesus Kristus, ulubalang ni Huria i songon parhiteanta mangido. Taondolhon do sintasinta dohot tanggungjawab ni ruas ni masyarakatta laho mangeahi hatigoran, holong ni roha, hadameon dohot kesejahteraan marhite Pembangunan Nasional songon pengamalan Pancasila. Taondolhon do parsidohot do hita pajongjonghon dohot mangaradoti hasintongan i, songon i nang marsaulihon pembangunan nasional. Sitangianghonon ni huria do angka panggomgomi dohot parhobasna (I Tim. 2: 1 - 2; Rom 13: 1 - 7)."
              ],
              "indonesia": [
                "Kita mempercayai dan menyaksikan: Pemerintah yang berwibawa datang dari Allah untuk mewujudkan keadilan, melindungi, memelihara, melawan kejahatan dan menyediakan yang perlu bagi warga negara dan kehidupan umat. Yesus Kristuslah dasar dari Gereja yang hidup di dunia ini, dan kita juga menyaksikan bahwa Allahlah yang memberikan keselamatan di dalam Yesus Kristus. Kita mengingat bahwa kita harus lebih taat kepada Allah dari pada kepada manusia (Roma 13: 1; Kor 3: 11, K. Rasul 5: 29; 1 Ptr 2 : 13 -17; Wahyu 13).",
                "Dengan ajaran ini: Kita menekankan, Allahlah yang memberikan kemerdekaan itu kepada bangsa Indonesia yang berazaskan Pancasila dalam hidup bermasyarakat, berbangsa dan bernegara. Kita menekankan, Yesus Kristus, Panglima Gereja, sebagai jalan kita untuk meminta. Kita menekankan cita-cita dan tanggungjawab warga masyarakat dalam memperjuangkan keadilan, kasih, damai dan kesejahteraan melalui Pembangunan Nasional sebagai pengamalan Pancasila. Kita menekankan bahwa kita turut serta menegakkan dan memelihara kebenaran, demikian juga turut menikmati hasil pembangunan nasional. Gereja terpanggil mendoakan pemerintah dan aparatnya (1 Tim 2: 1 - 2; Roma 13: 1 - 7)."
              ]
            }
          },
          {
            "nomor": 14,
            "judul": {
              "batak": "SIPANGANON",
              "indonesia": "MAKANAN"
            },
            "isi": {
              "batak": [
                "Tahaporseai jala tahatindanghon do : Denggan do nasa na tinompa ni Debata jala ndang sisubanghononhon nasa na jinalo mardongan roha mauliate, ai na gabe badia do i binahen ni hata ni Debata dohot tangiang. Ndang gabe badia jolma hinorhon ni na mangaradoti angka subangsubang taringot tu sipanganon. Ai haporseaon do manjalo habadiaon sian Debata. Alai sijagaon do asa unang marlobilobi sipanganon i di marsasahalak di tonga ni bagas nang di angka punguan pesta pe. Siradotan do manjaga pamatang marhite na manganhon sipanganon na umbuk tu hahipason. Sioloan do bangko na nirajaan ni sipanganon, siinumon dohot parisapon (I Tim. 4: 4 - 5; Mat 15; Rom 14: 17; U1. 15; Kol. 2: 16-23)."
              ],
              "indonesia": [
                "Kita mempercayai dan menyaksikan: Semua yang diciptakan Allah adalah baik dan kita tidak memantangkan setiap makanan yang diterima asal dengan hati yang penuh syukur dan terima kasih, sebab apa saja yang diterima menjadi suci oleh karena Firman Allah dan doa. Manusia tidak menjadi kudus karena mengindahkan bermacam-macam pantangan terhadap makanan. Karena imanlah yang menerima kekudusan dari Allah. Tetapi kita perlu menjaga agar makanan tidak berlebihan bagi setiap orang di rumah atau pun di pesta. Kita perlu memelihara tubuh-jasmani kita dengan memakan makanan yang sesuai untuk kesehatan. Kita harus melawan sifat yang dikuasai oleh makanan, minuman dan rokok (1 Tim 4 :4 - 5; Mat 15; Roma 14:17; K. Rasul 15; Kol2: 16-23)."
              ]
            }
          },
          {
            "nomor": 15,
            "judul": {
              "batak": "PARNINGOTAN DI NA MONDING",
              "indonesia": "PERINGATAN AKAN ORANG YANG MENINGGAL"
            },
            "isi": {
              "batak": [
                "Tahaporseai jala tahatindanghon do : Hamatean i, i ma ujung ni ngolu ni jolma di portibi on, maradian ma ibana sian sandok ulaonna. Adong haluaon di angka na porsea paboa Jesus Kristus naung hehe i do pangoluhon jolma i sian na mate, Ibana do Tuhan ni na mangolu dohot na mate (Rom 14: 7 - 9). Martua do na mate di bagasan Tuhan i na satia ro di ujungna (Pangk. 14: 13). Dipatupa Huria i do parningotan di angka na monding laho padungohon haporseaonta marningot ajalta sandiri huhut padohothon panghirimon di hamonangan ni Kristus manaluhon hamatean, songon i nang panghirimon di banua ginjang sambulo ni tondinta dohot di hadodomu ni na porsea i dohot Tuhan Debata sahat tu na ro Jesus Kristus paduahalihon. Marhite poda on: Taondolhon do panghirimon di haluaon ni jolma sian angka na mate di bagasan Jesus Kristus. Taalo do pingkiran na mandok boi na mangolu manjalo pasupasu sian na mate. Taalo do pingkiran na mandok paboa na adong pardomuan ni na mate dohot na mangolu, marhite tangiang (mendoakan arwah-arwah). Taalo do pingkiran na mandok ingkon pajongjong tugu laho pasangaphon na monding, dalan pangalapan pasupasu tu pinomparna. Jala marhite poda on : Tatulak do sude rumang ni na pinodohon ni ugamo hasipelebeguon lumobi poda taringot tu tondi na mandok : tading do tondi ni na mate i, jala tondi ni na mate i gabe begu dohot sumangot. Di parningotan di na monding siparateatehonhon do mandok mauliate tu Debata di na marningot ulaon na denggan uju di ngoluna, alai ndang na mangigil pasupasu dohot tanda siarsiaran sian naung monding i."
              ],
              "indonesia": [
                "Kita mempercayai dan menyaksikan : Kematian adalah akhir dari hidup manusia di dunia ini, dia berhenti dari segala pekerjaannya. Ada keselamatan bagi orang yang percaya. Yesus Kristus yang telah bangkit itulah yang membangkitkan orang dari kematian, Dialah Tuhan dari orang yang hidup dan yang mati (Roma 14: 7 - 9). Berbahagialah orang yang mati di dalam Tuhan yang setia sampai akhir (Why 14: 13). Gereja menyelenggarakan peringatan bagi orang yang meninggal untuk menyadarkan iman kita supaya kita mengingat akan akhir hidup kita sendiri serta meneguhkan pengharapan akan kemenangan Kristus mengalahkan kematian, demikian juga pengharapan akan kerajaan sorga sebagai tujuan jiwa - roh kita dan persekutuan orang percaya dengan Tuhan Allah hingga kedatangan Yesus Kristus yang kedua-kali.",
                "Dengan ajaran ini: Kita menekankan pengharapan keselamatan manusia dari antara orang yang mati di dalam Yesus Kristus. Kita menentang pandangan yang mengatakan bahwa orang yang hidup dapat menerima berkat dari orang yang mati. Kita menentang pandangan yang mengatakan bahwa orang yang mati dapat berhubungan dengan orang yang hidup dengan mendoakan arwah-arwah. Kita menentang pandangan yang mengatakan bahwa haruslah mendirikan tugu untuk menghormati orang yang mati sebagai cara menerima berkat bagi keturunannya. Dan dengan ajaran ini : Kita menolak semua bentuk ajaran agama kekafiran terutama ajaran tentang roh yang mengatakan : roh orang yang meninggal itu hidup, dan roh orang yang meninggal itu menjadi hantu dan roh leluhur (sumangot). Pada waktu peringatan orang yang meninggal, baiklah kita mengingat untuk mengucap syukur kepada Allah, akan segala perbuatannya yang baik pada waktu masih hidup, tetapi tidak untuk memohon berkat dan tanda kesurupan dari yang telah meninggal itu."
              ]
            }
          },
          {
            "nomor": 16,
            "judul": {
              "batak": "HARORO NI TUHAN I",
              "indonesia": "KEDATANGAN TUHAN"
            },
            "isi": {
              "batak": [
                "Tahaporseai jula tahatindanghon do : Na ro do Tuhan Jesus paduahalihon papatarhon Jerusalem na imbaru i, songon hapataran ni hasangapon dohot hamuliaon ni Debata. Disi ma marujung hasiangan on. Ndang adong na umboto sadihari ombas ni haroroNya i. Ala ni i ingkon hobas jala dungo do na porsea i di bagasan hasatiaon dohot panghirimon di haroroNa i, ai disi ma masa uhum dohot asi ni rohaNya (Joh. 5: 28; I Tes.4: 16; Mat.24:3;42;Luk.21 :28;Mat.25;Pangk.20: 11-15;21; I Kor. 15: 52; II Kor. 5: 10; Jes. 60: 10 - 16). Marhite poda on, taharingkothon do mamangke tingki ni ngolunta on songon tingki parasian dalan manomunomu haroro ni Tuhan i. Tatulak do bangko na sai manguji mamilangi dohot manontuhon ari haroro ni Tuhan i paduahalihon. Songon i dohot pingkiran na mandok na so adong ujung ni hasiangan on."
              ],
              "indonesia": [
                "Kita mempercayai dan menyaksikan : Tuhan Yesus akan datang kedua-kalinya untuk menyatakan Yerusalem yang baru, sebagai penampakan keagungan dan kemuliaan Allah. Saat itulah dunia ini akan berakhir. Tidak ada seorang pun yang tahu kapan waktuNya akan datang. Oleh sebab itu setiap orang percaya harus siaga dan berjaga-jaga di dalam kesitaan dan pengharapan akan kedatanganNya, karena saat itulah berlaku hukuman dan kasih karuniaNya (Yoh 5: 28; 1 Tes 4: 16; Mat 24: 3,42; Lukas 21 : 28; Mat 25; Why 20: 11-15; 1 kor 15:52; 2 kor 5: 10; Yes 60: 10-16).",
                "Dengan ajaran ini, hendaknya kita sungguh-sungguh memakai waktu dalam kehidupan kita sebagai masa kasih karunia dalam menyongsong kedatangan Tuhan. Kita menolak kebiasaan yang mencoba menghitung dan menetukan hari kedatangan Tuhan kedua-kalinya. Demikian juga dengan pandangan yang mengatakan tidak ada akhir dari dunia ini."
              ]
            }
          },
          {
            "nomor": 17,
            "judul": {
              "batak": "TARINGOT TU SURUSURUAN",
              "indonesia": "TENTANG MALAIKAT"
            },
            "isi": {
              "batak": [
                "Tahaporseni jula tahatidanghon do: Ia angka surusuruan : Na tinompa ni Debata do i, i ma pangoloi di Ibana, jala tondi parhobas, angka na sinuru, mangurupi angka sitean haluaon i. Heb. 1: 14 ; I Musa 22 : 11 - 12; Luk. 1: 11, 26; 2: 9; Mat. 28: 2; Juda 9; Pangk. 12: 7 - 9; 14: 6; 20: 1 - 3; 22: 18; Mal. 3: 1."
              ],
              "indonesia": [
                "Kita mempercayai dan menyaksikan : Malaikat-malaikat adalah ciptaan Allah, yang taat kepada Dia, dan roh pelayan, yang diutus untuk membantu para pewaris keselamatan. Ibr 1: 14; kej. 22: 11-12; Luk. 1: 11,26; 2: 9; Mat. 28: 2; Yud 9; Why 12: 7-9; 14:6; 20: 1-3; 22: 18; Mal. 3: 1."
              ]
            }
          }
        ]
      }
    }
  }
}